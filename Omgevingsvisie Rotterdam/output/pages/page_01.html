
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>Inleiding</title></head><body><section class="geen"><p class="heading_1" id="d5e56">Inleiding</p><p class="ambitie">Samen bieden ze richting en een integrale blik.</p><p>Met de omgevingsvisie willen we richting geven aan de toekomst van de fysieke leefomgeving van Rotterdam. Hiervoor gebruiken wij het intersectorale model. Uit de opstapeling van bestaand beleid, gecombineerd met de opgaven die op ons afkomen, ontstaat echter nog geen eenduidig toekomstbeeld. Het huidige beleid kan onderling tegenstrijdigheden bevatten, en vaak worden afwegingen sectoraal gemaakt. Om een optimale invulling van de leefomgeving te realiseren, moeten we nadrukkelijk integraal kijken naar de toekomst. Hiervoor ontbreekt momenteel een gezamenlijke blik.</p><p class="afstand_na">Deze perspectieven zijn opgebouwd aan de hand van kernwaarden en staan voor hetgeen we in Rotterdam belangrijk vinden. De perspectieven zijn niet bedoeld als keuzemodel; ze zijn allemaal even belangrijk en samen bieden ze een integrale kijk op de toekomst. Je kunt ze zien als vijf ‘brillen’ die je kunt opzetten om richting te bepalen. Gezamenlijk vormen ze een richtinggevend ‘kompas’. De perspectieven zijn van toepassing op het gehele grondgebied van de gemeente Rotterdam.</p><p>De perspectieven geven richting aan het handelen van ambtenaren en bieden houvast voor raadsleden en initiatiefnemers. Ze zijn flexibel genoeg om invulling te geven aan nieuwe ideeën en ontwikkelingen. Enerzijds maken de perspectieven de impact van grote trends, beleid, verkiezingsprogramma’s en initiatieven op de fysieke leefomgeving inzichtelijk; anderzijds maken ze de ruimtelijke impact van plannen en keuzes vergelijkbaar. Uiteenlopende plannen en initiatieven worden zo beter bespreekbaar, gemakkelijker te beoordelen en eenvoudiger om in gezamenlijkheid te verbeteren.</p></section></body></html>