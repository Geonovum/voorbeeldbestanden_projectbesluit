
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>Inleiding</title></head><body><section class="geen"><p class="heading_1" id="d3e88">Inleiding</p><p>Nederland streeft naar schoon en ecologisch gezond water voor duurzaam gebruik. De Europese Kaderrichtlijn Water (KRW) zorgt er voor dat lidstaten daarbij een zelfde aanpak volgen. Hiertoe worden stroomgebiedbeheerplannen opgesteld met de beschrijving van de watersystemen, doelen en maatregelen. De eerste stroomgebiedbeheerplannen voor Rijn, Maas, Schelde en Eems zijn in 2009 verschenen. Met de uitvoering van deze plannen wordt een grote stap gezet naar realisatie van de doelen.</p><p>De Tweede Kamer is geïnformeerd over de ambitie van het kabinet (<a href="https://zoek.officielebekendmakingen.nl/dossier/27625/kst-27625-292.html" target="_blank">Kamerstuk 27625, nr. 292</a> [1] en <a href="https://zoek.officielebekendmakingen.nl/dossier/27625/kst-27625-318.html" target="_blank">nr. 318</a> [2]). Daarbij is aangegeven dat waar nodig de maximale periode wordt benut voor doelbereik (uiterlijk 2027) om zo ook maximaal te kunnen meekoppelen met andere opgaven, zoals veiligheid, zoetwatervoorziening, natuur en recreatieve doelen.</p><p>Lidstaten dienen de Europese Commissie te informeren via stroomgebiedbeheerplannen en electronische rapportage formulieren. De stroomgebiedbeheerplannen moeten aan allerlei eisen voldoen, maar zijn primair voor nationaal gebruik. Omwille van de leesbaarheid is er voor gekozen om voor technische informatie te verwijzen naar achtergrond documenten. De Europese Commissie volgt de implementatie door de informatie die via de elektronische rapportage formulieren wordt verstrekt.</p><p>Er is een Waterkwaliteitsportaal opgezet om gegevens van waterbeheerders in te zamelen. Het systeem genereert ‘factsheets’ en informatie voor zowel de stroomgebiedbeheerplannen als de elektronische rapportage formulieren. Factsheets bevatten gedetailleerde informatie per waterlichaam (status, doelen, belasting, maatregelen, uitzonderingen) en zijn te vinden op <a href="https://www.waterkwaliteitsportaal.nl/" target="_blank">www.waterkwaliteitsportaal.nl/</a>. Aanvullende informatie zoals <a href="https://www.waterkwaliteitsportaal.nl/Beheer/Rapportage/KaartenSGBP2Definitief" target="_blank">grafische kaarten</a> [3] is daar eveneens te vinden.</p><p>Het stroomgebiedbeheerplan 2015 is een actualisatie van het stroomgebiedbeheerplan 2009. Bepaalde niet-variabele informatie, zoals de bodemopbouw en -gebruik van het stroomgebied, wordt dan ook niet herhaald. Het stroomgebiedbeheerplan 2015 gaat uit van de vereisten van artikel 13 en bijlage VII KRW, de evaluaties van de stroomgebiedbeheerplannen 2010 - 2015 door de Europese Commissie (<a href="https://www.waterkwaliteitsportaal.nl/documenten/december2015publiek/SGBP2/Derde_KRW_implementatierapportage-CWD-2012-379_EN-Deel3_MSreport_NL.pdf" target="_blank">3e</a> [4] en <a href="https://www.waterkwaliteitsportaal.nl/documenten/december2015publiek/SGBP2/Vierde_KRW_implementatierapportage_EU-MSreport_NL.pdf" target="_blank">4e</a> [5]) en hetgeen al bekend is van de electronische rapportage volgens artikel 15 KRW.</p></section></body></html>