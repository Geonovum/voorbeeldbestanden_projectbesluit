
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>Beschrijving stroomgebied</title></head><body><section class="geen"><p class="heading_1" id="d3e133">Beschrijving stroomgebied</p><section class="geen"><p class="heading_2" id="d3e141">Inleiding</p><p>Een stroomgebiedsdistrict is een gebied van land en zee, gevormd door één of meer aan elkaar grenzende stroomgebieden (artikel 2, punt 15, KRW). Een stroomgebied is een gebied vanwaar het oppervlaktewater door één punt in zee stroomt (artikel 2, punt 13, KRW). Een stroomgebied is ingedeeld in oppervlakte- en grondwaterlichamen (artikel 2, punten 10 en 12, KRW). Een waterlichaam is de basiseenheid voor de beschrijving van de toestand en voor de te nemen maatregelen. De meeste informatie voor de KRW wordt daarom, voor zover mogelijk, verzameld en beoordeeld op het niveau van waterlichamen.</p><p>Ieder oppervlaktewaterlichaam behoort tot een categorie (artikel 2, punten 4 tot en met 7, KRW), zoals een rivier of een meer, en kan zijn aangemerkt als ‘sterk veranderd’ of ‘kunstmatig’ (artikel 2, punten 8 en 9, en artikel 4, lid 3, KRW). De categorieën oppervlaktewater zijn weer verdeeld in watertypen, bijvoorbeeld een ‘ondiep gebufferde plas’, om ecologische doelen te kunnen formuleren.</p><p>In dit hoofdstuk wordt invulling gegeven aan bijlage VII, deel A, punten 1 en 3 en deel B, punt 1, KRW. De vereisten die staan in bijlage VII, deel A, punt 1 worden ook nog verder uitgewerkt in de hoofdstukken 2, 4 en 6.</p></section><section class="geen"><p class="heading_2" id="d3e162">Algemene beschrijving</p><p>Het stroomgebiedsdistrict van de Maas omvat grondgebied van Frankrijk, Duitsland, België, Nederland en Luxemburg. De bron van de Maas ligt ongeveer 100 kilometer ten noordoosten van Dijon. Via Frankrijk en België bereikt de Maas bij Eijsden, ten zuiden van Maastricht, ons land. Vanuit Duitsland (NoordrijnWestfalen) monden enkele kleinere zijrivieren uit in de Maas. In het westen grenst het stroomgebiedsdistrict aan de Noordzee, in het noorden en oosten aan het stroomgebied van de Rijn. Aan de zuidzijde grenst het aan de stroomgebieden van Schelde, Seine en Rhône.</p><p>Het Nederlandse deel van het stroomgebiedsdistrict w0rdt aangeduid als stroomgebied Maas (figuur 1-a). Het omvat het eiland Goeree-Overflakkee in de provincie Zuid-Holland, de gehele provincie Limburg en vrijwel de gehele provincie Noord-Brabant. De uitzonderingen zijn de Brabantse wal, Binnenschelde en Markiezaatsmeer in het uiterste westen van Noord-Brabant en het Land van Heusden en Altena. Wel binnen het stroomgebied ligt de Brabantse Biesbosch.</p><p>Het stroomgebied van de Maas tot de 1 mijlskustzone beslaat 36.000 km<span class="superscript">2</span>, waarvan ongeveer 7.700 km<span class="superscript">2</span> in Nederland. Naast de Maas zelf omvat het stroomgebied ook een netwerk van zijrivieren en beken. In Nederland zijn dit de benedenlopen van de Roer, de Niers en de Swalm uit Duitsland, diverse beken uit België (onder meer de Geul, de Jeker, de Dommel, de Mark, de Aa of Weerijs en de Kleine Aa/Molenbeek) en de Aa die in Limburg ontspringt. Daarnaast liggen binnen het stroomgebied grote wateren als de Bergsche Maas, de Afgedamde Maas, het Hollandsch Diep, het Haringvliet, het Volkerak en de Biesbosch en de Noordzee (het kustwater). De kustlijn heeft een lengte van 55 km.</p><div class="figuur geen" style="width: 100%"><img class="figuur" src="../media/0002.tif" alt="0002.tif"></img><p class="bijschrift">Figuur 1-a. Het stroomgebied Maas.</p></div></section><section class="geen"><p class="heading_2" id="d3e197">Methode</p><section class="geen"><p class="heading_3" id="d3e205">Oppervlaktewater</p><section class="geen"><p class="heading_4" id="d3e213">Begrenzing</p><p>Voor het begrenzen van de waterlichamen zijn de uitgangspunten gevolgd van het in Europees verband vastgestelde <a href="https://www.waterkwaliteitsportaal.nl/documenten/december2015publiek/SGBP2/GuidanceNo2-Identification_of_water_bodies_2003.pdf" target="_blank">richtsnoer</a> [6] voor het identificeren van waterlichamen.</p><p>Dit betekent dat in ieder geval alle rivieren als oppervlaktewaterlichaam zijn aangemerkt die een achterliggend stroomgebied hebben van minimaal 10 km<span class="superscript">2</span>. Voor het begrenzen van de meren zijn in ieder geval alle wateren als oppervlaktewaterlichaam aangemerkt die minimaal 50 ha groot zijn. Voor poldergebieden is de benadering van stroomgebieden gehanteerd. Een poldergebied is aangemerkt als waterlichaam wanneer het een oppervlakte heeft van minimaal 10 km<span class="superscript">2</span>. Aanvullend hierop zijn in poldergebieden nog zogenoemde ‘waterrijke gebieden’ aangewezen. Dit betreft gebieden van minimaal 250 ha met een percentage open water van 20% of meer. In die gebieden bevindt zich een grote dichtheid van kleine wateren zoals sloten, vaarten en/of plassen.</p><p>In een aantal gevallen zijn wateren als waterlichaam aangemerkt, ook als deze niet aan de groottecriteria voldoen (50 ha wateroppervlak of 10 km<span class="superscript">2</span> stroomgebied). Dit geldt bijvoorbeeld voor de meeste duinplassen (al dan niet Natura 2000-gebied) en voor een aantal wateren voor drinkwaterbereiding (infiltratieplassen).</p><p>Alle overgangs- en kustwateren zijn als waterlichaam aangewezen. In afwijking met het stroomgebiedbeheerplan van 2009 zijn de kustwaterlichamen begrensd tot één zeemijl vanaf de kust. Dit voorkomt overlap met de werking van de Kaderrichtlijn Mariene Strategie en is in lijn met de aanpak in buurlanden. De chemische toestand wordt echter beoordeeld in het kustgebied van de basislijn van de kust tot twaalf mijl daarbuiten.</p></section><section class="geen"><p class="heading_4" id="d3e249">Typologie</p><p>Oppervlaktewateren worden toegedeeld aan de categorie Rivieren, Meren, Overgangswateren of Kustwateren. Dat gebeurt met een toedelingsleutel die staat beschreven in de <a href="https://www.waterkwaliteitsportaal.nl/documenten/december2015publiek/SGBP2/Alterra-Definitiestudie_KRW.pdf" target="_blank">Definitiestudie Kaderrichtlijn Water</a> [7].</p><p>Iedere categorie is opgedeeld in watertypen. Nederland heeft zelf watertypen vastgesteld (systeem B), met een vergelijkbare mate van detail als de typering uit bijlage II KRW, systeem A. Belangrijke kenmerken in deze typering zijn bijvoorbeeld stroomsnelheid, zoutgehalte en invloed van het getij.</p><p>De Nederlandse typering van de <a href="https://www.waterkwaliteitsportaal.nl/documenten/december2015publiek/SGBP2/Referenties_en_maatlatten_natuurlijke_wateren_2015-2021.pdf" target="_blank">natuurlijke wateren</a> [8] bestaat in totaal uit negen meren, twaalf rivieren, één overgangswater en drie kustwateren. Daarnaast zijn er twaalf kunstmatige <a href="https://www.waterkwaliteitsportaal.nl/documenten/december2015publiek/SGBP2/Omschrijving_MEP_maatlatten_sloten_kanalen_2015-2021.pdf" target="_blank">watertypen voor sloten en kanalen</a> [9].</p></section><section class="geen"><p class="heading_4" id="d3e279">Status</p><p>Voor het bepalen van de ecologische doelstellingen is behalve het watertype ook de status van een oppervlaktewaterlichaam relevant. Deze status wordt bepaald aan de hand van de toestand en oorsprong van vorm en inrichting van de wateren. Deze zogenoemde hydromorfologie kan natuurlijk, sterk veranderd of kunstmatig zijn. Een waterlichaam is ‘kunstmatig’ wanneer het door mensenhanden is ontstaan op een plek waar voorheen geen water aanwezig was.</p><p>Ingrepen in de hydromorfologie kunnen reden zijn om een waterlichaam de status ‘sterk veranderd’ toe te kennen. Een eerste voorwaarde is dat de noodzakelijke wijzigingen van de hydromorfologische kenmerken om de goede ecologische toestand te bereiken tot significante negatieve effecten voor de gebruiksfuncties van het water en/of milieu zouden leiden (artikel 4, lid 3, aanhef en onder a, KRW). Een tweede belangrijke voorwaarde is dat er geen voor het milieu gunstiger, en technisch haalbare en betaalbare alternatieven zijn om de gebruiksfunctie(s) te realiseren (artikel 4, lid 3, aanhef en onder b, KRW).</p><p>De methode om de status te bepalen volgt uit het in Europees verband vastgestelde <a href="https://www.waterkwaliteitsportaal.nl/documenten/december2015publiek/SGBP2/GuidanceNo4-Heavily_modified_water_bodies.pdf" target="_blank">richtsnoer </a>[10] en is nader toegelicht in de <a href="https://www.waterkwaliteitsportaal.nl/documenten/december2015publiek/SGBP2/HandreikingMEP-GEP.pdf" target="_blank">Handreiking MEP-GEP</a> [11].</p><p>De motivering van de status van een waterlichaam is tot stand gekomen door een wisselwerking tussen de nationale en regionale overheden. Door verschillen in het belang en de schaal van functies tussen de regio’s, is het niet mogelijk om voor de motivering van de status met een generieke aanpak en vaste percentages te werken, maar is steeds maatwerk nodig geweest. De motivering van de status per waterlichaam is daarom regionaal ingevuld. Bij de uitwerking kan grofweg onderscheid gemaakt worden tussen laag- en hoog Nederland.</p><p>In laag Nederland zijn grote ingrepen in het watersysteem gedaan om het land te beschermen tegen overstromingen. Deze ingrepen, zoals dijken en dammen, hebben een negatief effect op planten en dieren. Zo is de omvang van leefgebieden sterk afgenomen en zijn er veel barrières ontstaan voor bijvoorbeeld vissen. Omdat zonder deze dijken en dammen tweederde van Nederland zou kunnen overstromen, is het duidelijk dat herstel naar een natuurlijke situatie onmogelijk is. Haalbare alternatieven om te beschermen tegen overstromingen zijn door de schaal niet aanwezig en/of veel te duur. Wel kunnen lokaal keuzes gemaakt worden die leiden tot grotere leefgebieden voor planten en dieren. Een goed voorbeeld is het programma ‘Ruimte voor de Rivier’ waar verlegging van dijken en aanleg van nevengeulen zorgen voor een grotere veiligheid tegen overstromingen maar ook voor een toename van leefgebieden voor planten en dieren.</p><p>In hoog Nederland (ca. &gt;4m +NAP) zijn belangrijke ingrepen in het watersysteem gedaan om het land te beschermen tegen overstroming en/of om te zorgen dat landbouwactiviteiten mogelijk zijn. Het rechttrekken van beken, drainage en kleine stuwen zijn hier voorbeelden van. Deze ingrepen hebben een negatief effect op planten en dieren door verlies van leefgebied en de komst van barrières. Ook deze ingrepen zijn in landbouwgebieden doorgaans onomkeerbaar, doordat de fysieke ruimte die nodig is om de Goede Ecologische Toestand te herstellen een significant effect heeft op het huidige landgebruik. Bovendien zijn veengebieden nagenoeg volledig afgegraven of geoxideerd, en niet of nauwelijks meer te herstellen. Betaalbare alternatieven zijn bijna nooit aanwezig. Dit betekent dat in landbouwgebieden de ingrepen in het watersysteem veelal onomkeerbaar zijn. Echter, er zijn ook nog veel gebieden met een minder intensief landgebruik. Vaak kunnen hier mitigerende maatregelen in de hydromorfologie, zoals hermeandering, natuurvriendelijke oevers, verbeteren van migratiemogelijkheden, wel plaatsvinden.</p></section></section><section class="geen"><p class="heading_3" id="d3e317">Grondwater</p><p>De opbouw van de Nederlandse ondergrond wordt uitgebreid beschreven en onderhouden in een Regionaal Geohydrologisch InformatieSysteem (REGIS). Zowel de verbreiding van de diverse lagen als ook de geohydrologische karakteristieken zijn daarin opgenomen. Gegevens voor de grondwaterlichamen zijn hieraan ontleend en gebaseerd op rechtstreekse informatie van de provincies.</p><p>Voor de begrenzing tussen grondwaterlichamen zijn hydrogeologische barrières, (geo)chemische en bestuurlijke grenzen gehanteerd. De verticale samenhang tussen de verschillende watervoerende zandlagen is relevant voor het beheer van deze grondwaterlichamen. In laag Nederland is onderscheid gemaakt in zoete en brakke/zoute grondwaterlichamen.</p></section><section class="geen"><p class="heading_3" id="d3e335">Beschermde gebieden</p><p>De KRW (artikel 6) schrijft voor een register op te stellen en bij te houden van gebieden die op grond van de KRW en andere communautaire wetgeving in bijlage IV KRW zijn aangewezen als beschermd gebied. Het betreft gebieden die een beschermingsstatus hebben op grond van één of meerdere van de volgende EU-richtlijnen:</p><p>Oorspronkelijk stonden de Schelpdierwaterrichtlijn (2006/113/EEG) en de Viswaterrichtlijn (2006/44/EEG) hier ook bij, maar deze zijn ingetrokken. Omdat het beschermingsniveau niet achteruit mag gaan, worden nog steeds gebieden aangewezen als schelpdierwater.</p><p>Op grond van artikel 7 van de KRW behoren de oppervlaktewater- en grondwaterlichamen met onttrekkingen van water voor menselijke consumptie ook tot de beschermde gebieden. Dat geldt tevens voor waterlichamen waar een dergelijke onttrekking in de toekomst gepland is. De beschermde gebieden in dit stroomgebiedbeheerplan hebben betrekking op de situatie eind 2015.</p></section></section><section class="geen"><p class="heading_2" id="d3e405">Aanwijzing waterlichamen en beschermde gebieden</p><section class="geen"><p class="heading_3" id="d3e413">Oppervlaktewater</p><p>In Nederland zijn alle grote rivieren en meren en alle overgangs- en kustwateren aangewezen als water lichaam. Daarnaast was in 2009 70% van de kleine stromende wateren ook als waterlichamen aangewezen. Nagenoeg alle vaarten en kanalen zijn aangewezen als waterlichaam, maar voor de ca 300.000 km aan kleinere sloten en de vennen is dit in 2009 niet het geval (<a href="https://www.waterkwaliteitsportaal.nl/documenten/december2015publiek/SGBP2/PBL-Ex_ante-KRW-Eerste%20beheerplan.pdf" target="_blank">Ex ante evaluatie</a> 2008 [12]). Inmiddels is de begrenzing op enkele plaatsen aangepast. Dit is toegelicht in de betreffende factsheets (<a href="https://www.waterkwaliteitsportaal.nl/" target="_blank">www.waterkwaliteitsportaal.nl</a>). Met de aangewezen waterlichamen en het bijbehorende monitoringsprogramma ontstaat een representatief beeld van de toestand van het oppervlaktewater.</p><p>In het Nederlandse deel van het stroomgebied Maas zijn 157 oppervlaktewaterlichamen aangewezen (figuur 1-b; het stroomgebied tot twaalf mijl is hier aangegeven, zie paragraaf 1.3.1). Door technische aanpassingen zijn dit twee waterlichamen meer dan in het eerste stroomgebiedbeheerplan. Bijlage 1 geeft een opsomming van alle oppervlaktewaterlichamen en enkele belangrijke kenmerken daarvan.</p><div class="figuur geen" style="width: 100%"><img class="figuur" src="../media/0003.tif" alt="0003.tif"></img><p class="bijschrift">Figuur 1-b. Ligging van de oppervlaktewaterlichamen en bijbehorende typen in het stroomgebied Maas.</p></div></section><section class="geen"><p class="heading_3" id="d3e445">Grondwater</p><p>In het Nederlandse deel van het stroomgebied Maas zijn vijf grondwaterlichamen aangewezen (figuur 1-c).</p><p>Het betreft:</p><p>Er worden geen grensoverschrijdende grondwaterlichamen onderscheiden. Wel vindt grondwaterstroming over de grens plaats. Het meetprogramma is dusdanig ingericht dat de grondwaterstroming afdoende in beeld kan worden gebracht.</p><p>De kenmerken van de grondwaterlichamen zijn niet gewijzigd ten opzichte van het stroomgebiedbeheerplan 2009. Een uitgebreide beschrijving van de grondwaterlichamen is te vinden op <a href="https://www.helpdeskwater.nl/" target="_blank">www.helpdeskwater.nl</a>, onder <a href="https://www.helpdeskwater.nl/onderwerpen/wetgeving-beleid/kaderrichtlijn-water/grondwater/grondwater-krw-0/conceptuele-modellen/" target="_blank">conceptuele modellen</a> [13].</p><div class="figuur geen" style="width: 100%"><img class="figuur" src="../media/0004.tif" alt="0004.tif"></img><p class="bijschrift">Figuur 1-c. Ligging van de grondwaterlichamen in het stroomgebied Maas (een waterlichaam is gearceerd weergegeven, omdat deze overlapt met een ander waterlichaam).</p></div></section><section class="geen"><p class="heading_3" id="d3e532">Beschermde gebieden</p><p>Nederland heeft voor de Nitraatrichtlijn geen beschermde gebieden aangewezen, maar hanteert de verplichtingen die uit de richtlijnen voortvloeien voor het gehele land. De Richtlijn behandeling stedelijk afvalwater vraagt om aanwijzing van ‘kwetsbare gebieden’. De eutrofiëringsproblemen in onze kustwateren en de omstandigheid dat heel Nederland daarop afwatert, hebben tot het besluit geleid om geen kwetsbare gebieden aan te wijzen, maar maatregelen op het gehele Nederlandse grondgebied toe te passen.</p><p>De Schelpdierwaterrichtlijn en de Viswaterrichtlijn zijn 31 december 2013 ingetrokken. Het beschermingsniveau wordt gehandhaafd met het streven naar de goede toestand onder de KRW. De KRW kent echter geen eisen voor de bacteriologische kwaliteit van schelpdieren. Deze eis is daarom blijven staan in regelgeving, evenals de noodzaak om voor schelpdieren beschermde gebieden aan te wijzen. De aanwijzing van de gebieden is ongewijzigd ten opzichte van 2009. Er zijn geen schelpdierwateren aangewezen in het stroomgebied Maas.</p><p>Nederland heeft Natura 2000-gebieden aangewezen op grond van de Vogel- en de Habitatrichtlijn. De beheerplannen zijn voor de meeste gebieden in Nederland vastgesteld. Voor de overige gebieden zijn de beheerplannen in voorbereiding.</p><p>In vier grondwaterlichamen vindt onttrekking van drinkwater plaats. Op 144 locaties wordt grondwater onttrokken voor menselijke consumptie. In vier oppervlaktewaterlichamen vindt onttrekking voor de productie van drinkwater plaats: Zandmaas (Heel), Beneden Maas (Brakel), Brabantse Biesbosch/Amer (Brabantse Biesbosch) en Haringvliet (Scheelhoek, innamepunt wordt vóór 2018 vanwege kierbesluit verplaatst naar Middelharnis). Indien er onttrekking voor menselijke consumptie plaatsvindt, is het hele waterlichaam als beschermd gebied aangewezen en opgenomen in het Register Beschermde Gebieden. Voor de monitoring en maatregelen om de doelen van de beschermde gebieden met betrekking tot onttrekking te halen mag worden gefocust op door provincie of oppervlaktewaterbeheerder ingestelde beschermingszones, beschermingsgebieden of 100-jaarzones.</p><p>Provincies wijzen jaarlijks de zwemwaterlocaties aan op grond van de Zwemwaterrichtlijn. De toekenning van de functie zwemwater aan individuele locaties in de rijkswateren vindt plaats in het Beheer- en Ontwikkelplan voor de Rijkswateren.</p><p>Kaarten met de ligging van de <a href="https://www.waterkwaliteitsportaal.nl/Beheer/Rapportage/KaartSGBP2Definitief?map=SGBP2_d_NLMS_beschermde_gebieden" target="_blank">beschermde gebieden</a> [14] op grond van diverse richtlijnen, zijn te vinden op het waterkwaliteitsportaal.</p></section></section><section class="geen"><p class="heading_2" id="d3e568">Typologie en status</p><section class="geen"><p class="heading_3" id="d3e576">Typologie</p><p>De meest voorkomende watertypen in het stroomgebied Maas zijn permanent langzaam stromende bovenloop op zand (R4, 39 waterlichamen) en langzaam stromende midden- en benedenlopen op zand (R5, 31 waterlichamen). Veel aanwezig zijn ook zoete gebufferde sloten (M1a, 16 waterlichamen) en zwak brakke wateren (M30, 14 waterlichamen). In bijlage 1 staat het type per waterlichaam.</p><p>De typologie blijft een compromis tussen een werkbaar aantal en maatwerk dat aansluit bij ieder uniek water. Bij de afleiding van specifieke doelen voor een waterlichaam kan soms uitgegaan zijn van een ander type. Zo kan het doel van een sterk gekanaliseerde en afgedamde beek meer op een kanaal dan een stromend watertype lijken. Verder zijn soms kleine aanpassingen aangebracht en is verdere ontwikkeling van de typologie in de komende jaren niet uitgesloten.</p></section><section class="geen"><p class="heading_3" id="d3e594">Status</p><p>De status van de sterk veranderde oppervlaktewaterlichamen is opnieuw geëvalueerd ten opzichte van 2009. Daarbij is de werkwijze zoals beschreven in paragraaf 1.3.1 gevolgd. Dit is niet het geval voor kunstmatige wateren; eenmaal door mensen gegraven blijft door mensen gegraven. Hier is wel gekeken of de ambitie (het doel) aangepast dient te worden aan nieuwe kennis van de effecten van ingrepen en maatregelen.</p><p>Bij zeven beken (Gulp, Niers, Rode Beek Vlodrop, Roer, Swalm, Tongelreep, Merkske) en één kustwater (Noordelijke deltakust) is de inrichting c.q. hydromorfologie - vrijwel - ongewijzigd ten opzichte van de oorspronkelijke situatie of kan die voldoende worden hersteld. Dit is één natuurlijk waterlichaam meer dan de situatie beschreven in het stroomgebiedbeheerplan van 2009.</p><p>In het stroomgebied Maas hebben 49 waterlichamen de status kunstmatig.</p><p>Het betreft vooral sloten en kanalen. Deze wateren zijn aangelegd om land droog te leggen, om water aan- en af te voeren en hebben of hadden soms een transportfunctie. Sloten en kanalen hebben een eigen ecologische waarde, afhankelijk van het gebruik. Er is geen streven om sloten en kanalen ‘natuurlijk’ te maken.</p><p>In het stroomgebied Maas hebben 100 waterlichamen de status sterk veranderd.</p><p>Meren zijn veelal sterk veranderd doordat het herstellen van een natuurlijk verloop van het waterpeil niet mogelijk is. Een constant of tegennatuurlijk peil is ingesteld om de aan- en afvoer van water aan de vraag te kunnen laten voldoen. Hierdoor kunnen oevers zich niet goed ontwikkelen, met gevolgen voor planten en daarvan afhankelijke waterdieren. Beken zijn in het verleden, veelal voor een betere ontwatering voor de landbouw en snellere waterafvoer, genormaliseerd (rechtgetrokken en/of verdiept). Rivieren zijn sterk veranderd vanwege de waterveiligheid en scheepvaart. De overgangswateren zijn sterk veranderd, met name door de werken die nodig zijn ter bescherming van het land. Hierdoor is de overgang tussen zoet en zout water abrupt geworden en heeft het getij een aangepaste amplitude. Dit is van invloed op de soorten die er kunnen voorkomen.</p><p>De belangrijkste redenen waardoor de goede ecologische toestand niet bereikbaar is zonder significante schade aan functies (artikel 4, lid 3, onder a, KRW) zijn onomkeerbare ingrepen ten behoeve van waterhuishouding, bescherming tegen overstromingen en afwatering (104 waterlichamen), scheepvaart of recreatie (8 waterlichamen) en het milieu in brede zin (7 waterlichamen). De redenen voor het ontbreken van voor het milieu gunstiger alternatieven (artikel 4, lid 3, onder b, KRW) zijn onevenredige kosten (102 water lichamen), technische haalbaarheid (65 waterlichamen) en het feit dat die alternatieven meer negatieve effecten op het milieu hebben (38 waterlichamen).</p><p>In bijlage 1 is de status per waterlichaam gegeven. De motivering van de toepassing van artikel 4, lid 3, KRW, is per oppervlaktewaterlichaam toegelicht in de factsheets (<a href="https://www.waterkwaliteitsportaal.nl/" target="_blank">www.waterkwaliteitsportaal.nl</a>).</p></section></section></section></body></html>