
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>Belastingen</title></head><body><section class="geen"><p class="heading_1" id="d3e2414">Belastingen</p><section class="geen"><p class="heading_2" id="d3e2422">Inleiding</p><p>Door de waterbeheerders is een analyse gemaakt van de belastingen van het watersysteem. De belasting hangt samen met de bevolkingsdruk, het ruimtegebruik, economische activiteiten en de kwaliteit van het water dat vanuit bovenstroomse gebieden toestroomt. In dit hoofdstuk zijn allerlei vormen van menselijke beïnvloeding van de grond- en oppervlaktewaterlichamen in beeld gebracht.</p><p>In aanvulling hierop is een landelijke <a href="https://www.waterkwaliteitsportaal.nl/documenten/december2015publiek/SGBP2/PBL-Ex_ante_KRW-Tweede_beheerplan.pdf" target="_blank">studie</a> [45] uitgevoerd. Hierbij is de door de Europese Commissie voorgestelde DPSIR-aanpak gevolgd. Uitgaande van de oorzaak en het effect van belastingen is nagegaan hoe de toestand wijzigt in 2021 en 2027 en welke maatregelen nodig zijn. Een uitwerking van de belasting per waterlichaam wordt gegeven in de factsheets (<a href="https://www.waterkwaliteitsportaal.nl/" target="_blank">www.waterkwaliteitsportaal.nl</a>).</p><p>Hiermee is invulling gegeven aan bijlage VII, deel A, punt 2, KRW. De bevindingen zijn een actualisatie van de <a href="https://www.waterkwaliteitsportaal.nl/documenten/december2015publiek/SGBP2/Art_5_rapportage_maasstroomgebied.pdf" target="_blank">stroomgebiedanalyse</a> [46] die conform artikel 5 KRW is uitgevoerd, de landelijke <a href="https://www.waterkwaliteitsportaal.nl/documenten/december2015publiek/SGBP2/PBL-Ex_ante-KRW-Eerste%20beheerplan.pdf" target="_blank">ex-ante evaluatie</a> [12] en <a href="https://zoek.officielebekendmakingen.nl/kst-27625-121.html?zoekcriteria=%3fzkt%3dEenvoudig%26pst%3d%26vrt%3d27625%2bnr.%2b121%26zkd%3dInDeGeheleText%26dpr%3dAfgelopenDag%26spd%3d20150802%26epd%3d20150803%26sdt%3dDatumBrief%26ap%3d%26pnr%3d2%26rpp%3d10%26_page%3d3%26sorttype%3d1%26sortorder%3d4&amp;resultIndex=24&amp;sorttype=1&amp;sortorder=4" target="_blank">Kamerstuk 27625, nr. 121</a> [47]. De resultaten bevestigen de <a href="https://www.waterkwaliteitsportaal.nl/documenten/december2015publiek/SGBP2/Belangrijke_waterbeheerkwesties-Tweede_beheerplan.pdf" target="_blank">belangrijke waterbeheerbeheerkwesties</a> [48] die conform artikel 14, lid 1, onder b, KRW zijn opgesteld.</p></section><section class="geen"><p class="heading_2" id="d3e2470">Methode</p><section class="geen"><p class="heading_3" id="d3e2478">Oppervlaktewater</p><p>Een belasting beïnvloedt de toestand van het waterlichaam. Alleen significante belastingen worden beschouwd. Significant betekent dat een belasting - al of niet in combinatie met andere belastingen - ertoe leidt dat de goede chemische toestand of de goede ecologische toestand dan wel potentieel in 2021 mogelijk niet wordt gehaald. Hydromorfologische belastingen die de status sterk veranderd of kunstmatig veroorzaken en waarvoor mitigatie heeft plaatsgevonden, vallen hier niet onder. Dus als stuwen in een beek noodzakelijk zijn en negatieve effecten daarvan op vismigratie middels voorzieningen zijn gemitigeerd, dan is hier geen sprake meer van een significante belasting. Het effect van de stuwen na mitigatie is immers verrekend in de doelstelling goed ecologisch potentieel.</p><p>Voor de beoordeling van de belasting met stoffen is een landelijke analyse gemaakt, waarin gegevens over de huidige toestand (stoffen die doelen overschrijden) en (model)kennis over emissies van stoffen (landelijke Emissie Registratie, 1990 - 2013) zijn gecombineerd (<a href="http://www.emissieregistratie.nl/erpubliek/bumper.nl.aspx" target="_blank">www.emissieregistratie.nl</a>). De emissies zijn gesommeerd per broncategorie volgens artikel 5, KRW. Een punt- of diffuse bron is voor een oppervlaktewaterlichaam als significant beschouwd als deze voor meer dan 10% bijdraagt aan de totale belasting van een stof in het betreffende waterlichaam. De bronnen zijn via de landelijke afwateringseenhedenkaart gekoppeld aan de oppervlaktewaterlichamen. Een bepaalde bron kan als significant worden geduid door één of meer stoffen. Naast de inventarisatie van de nationale bronnen, is de totale belasting binnen het stroomgebied uitgezet tegen de belasting door aanvoer vanuit het buitenland voor hetzelfde stroomgebied. De uitkomsten van de landelijke analyse zijn gebruikt door waterbeheerders om de significante belasting per waterlichaam te bepalen. Voor prioritaire stoffen geldt op grond van artikel 5, Richtlijn prioritaire stoffen 2008/105/EC, een specifieke verplichting om een inventaris op te stellen van emissies, lozingen en verliezen, in aanvulling op de algemene watersysteemanalyse op grond van artikel 5, KRW. Het resultaat van de emissie-inventaris voor de afzonderlijke bronnen is bijeengebracht op <a href="http://www.emissieregistratie.nl/erpubliek/misc/documenten.aspx?ROOT=%5CWater" target="_blank">http://www.emissieregistratie.nl/</a>.</p><p>Voor de belastingen ‘wateronttrekkingen’, ‘regulering waterstromen en hydromorfologische veranderingen’ en ‘andere menselijke activiteiten’ is per oppervlaktewaterlichaam door de waterbeheerders beoordeeld of een belasting significant is. Afhankelijk van het detail van de beschikbare informatie is voor het inschatten van effecten van belastingen op de toestand van een waterlichaam gebruik gemaakt van wetenschappelijke publicaties, expertkennis en ondersteunende rekenmodellen (<a href="https://publicwiki.deltares.nl/display/KRWV/KRW-Verkenner" target="_blank">www.krw-verkenner.nl</a>).</p><p>De volgende belastingen worden onderscheiden:</p><p>De mate van voorkomen van een soort belasting in het stroomgebied is gebaseerd op het aantal oppervlaktewaterlichamen waarvoor de belasting als significant is beoordeeld.</p></section><section class="geen"><p class="heading_3" id="d3e2572">Grondwater</p><p>Een belasting beïnvloedt de toestand van het grondwaterlichaam. Een belasting is significant als deze - al of niet in combinatie met andere belastingen - ertoe leidt dat de goede chemische en/of kwantitatieve toestand van grondwaterlichamen mogelijk niet wordt gehaald. De toestand- en trendbeoordeling van grondwaterlichamen geeft een indicatie van significante belastingen. In aanvulling hierop zijn uit de karakterisering (beschrijving) en at-risk beoordeling van grondwaterlichamen mogelijke potentiële bedreigingen geïdentificeerd die de toestand van het grondwater op termijn negatief zouden kunnen beïnvloeden.</p><p>De wijze van beoordeling of een belasting significant is, verschilt per type belasting:</p><p>De significantie van belastingen is beoordeeld uitgaande van conceptuele modellen van grondwaterlichamen (<a href="https://www.helpdeskwater.nl/onderwerpen/wetgeving-beleid/kaderrichtlijn-water/grondwater/grondwater-krw-0/conceptuele-modellen/" target="_blank">conceptuele modellen</a> [13]) en gebruik makend van expertkennis en waar mogelijk kwantitatieve modellen (<a href="https://publicwiki.deltares.nl/display/KRWV/KRW-Verkenner" target="_blank">www.krw-verkenner.nl</a>).</p></section></section><section class="geen"><p class="heading_2" id="d3e2664">Significante belastingen</p><section class="geen"><p class="heading_3" id="d3e2672">Oppervlaktewater</p><p>‘Diffuse bronnen landbouwactiviteiten’ vormt de belangrijkste belasting. Ook de categorie ‘Dammen, dijken, kribben en stuwen - anders / overig’ staat realisatie van de doelen vaak in de weg. Tot slot zijn veel belastingen terecht gekomen in restcategorieën zoals ‘Andere antropogene belastingen’; deze hebben deels te maken met het beheer van watersystemen (tabel 4-a).</p><table class=""><caption class="">Tabel 4-a. Significante belastingen oppervlaktewaterlichamen in het stroomgebied Maas (aantal waterlichamen).</caption><colgroup><col id="col1" style="width: 9.99779541446208%"></col><col id="col2" style="width: 65.00220458553791%"></col><col id="col3" style="width: 25%"></col></colgroup><thead class=""><tr class=""><th class="" colspan="2" rowspan="1" style="text-align:left"><p></p></th><th class="" colspan="1" rowspan="1" style="text-align:left"><p>Aantal waterlichamen</p></th></tr></thead><tbody class=""><tr class=""><td class="" colspan="2" rowspan="1" style="text-align:left"><p>Puntbronnen</p></td><td class="" colspan="1" rowspan="1" style="text-align:left"><p>74</p></td></tr><tr class=""><td class="" colspan="1" rowspan="4" style="text-align:left"><p></p></td><td class="" colspan="1" rowspan="1" style="text-align:left"><p>IPPC industrieën</p></td><td class="" colspan="1" rowspan="1" style="text-align:left"><p>5</p></td></tr><tr class=""><td class="" colspan="1" rowspan="1" style="text-align:left"><p>Niet IPPC industrieën</p></td><td class="" colspan="1" rowspan="1" style="text-align:left"><p>2</p></td></tr><tr class=""><td class="" colspan="1" rowspan="1" style="text-align:left"><p>Riooloverstorten</p></td><td class="" colspan="1" rowspan="1" style="text-align:left"><p>39</p></td></tr><tr class=""><td class="" colspan="1" rowspan="1" style="text-align:left"><p>Rioolwaterzuiveringsinstallaties</p></td><td class="" colspan="1" rowspan="1" style="text-align:left"><p>28</p></td></tr><tr class=""><td class="" colspan="2" rowspan="1" style="text-align:left"><p>Diffuse bronnen</p></td><td class="" colspan="1" rowspan="1" style="text-align:left"><p>216</p></td></tr><tr class=""><td class="" colspan="1" rowspan="5" style="text-align:left"><p></p></td><td class="" colspan="1" rowspan="1" style="text-align:left"><p>Atmosferische depostitie</p></td><td class="" colspan="1" rowspan="1" style="text-align:left"><p>29</p></td></tr><tr class=""><td class="" colspan="1" rowspan="1" style="text-align:left"><p>Infrastructuur</p></td><td class="" colspan="1" rowspan="1" style="text-align:left"><p>22</p></td></tr><tr class=""><td class="" colspan="1" rowspan="1" style="text-align:left"><p>Landbouwactiviteiten</p></td><td class="" colspan="1" rowspan="1" style="text-align:left"><p>132</p></td></tr><tr class=""><td class="" colspan="1" rowspan="1" style="text-align:left"><p>Ongerioleerd gebied</p></td><td class="" colspan="1" rowspan="1" style="text-align:left"><p>3</p></td></tr><tr class=""><td class="" colspan="1" rowspan="1" style="text-align:left"><p>Run-off (afstromend wegwater en regenwaterriolen)</p></td><td class="" colspan="1" rowspan="1" style="text-align:left"><p>30</p></td></tr><tr class=""><td class="" colspan="2" rowspan="1" style="text-align:left"><p>Regulering waterbeweging</p></td><td class="" colspan="1" rowspan="1" style="text-align:left"><p>356</p></td></tr><tr class=""><td class="" colspan="1" rowspan="15" style="text-align:left"><p></p></td><td class="" colspan="1" rowspan="1" style="text-align:left"><p>Dammen, dijken, kribben en stuwen - anders / overig</p></td><td class="" colspan="1" rowspan="1" style="text-align:left"><p>82</p></td></tr><tr class=""><td class="" colspan="1" rowspan="1" style="text-align:left"><p>Dammen, dijken, kribben en stuwen voor hoogwaterbescherming</p></td><td class="" colspan="1" rowspan="1" style="text-align:left"><p>13</p></td></tr><tr class=""><td class="" colspan="1" rowspan="1" style="text-align:left"><p>Dammen, dijken, kribben en stuwen voor landbouwactiviteiten</p></td><td class="" colspan="1" rowspan="1" style="text-align:left"><p>17</p></td></tr><tr class=""><td class="" colspan="1" rowspan="1" style="text-align:left"><p>Dammen, dijken, kribben en stuwen voor scheepvaart</p></td><td class="" colspan="1" rowspan="1" style="text-align:left"><p>2</p></td></tr><tr class=""><td class="" colspan="1" rowspan="1" style="text-align:left"><p>Fysieke wijziging watersysteem - anders / overig</p></td><td class="" colspan="1" rowspan="1" style="text-align:left"><p>32</p></td></tr><tr class=""><td class="" colspan="1" rowspan="1" style="text-align:left"><p>Fysieke wijziging watersysteem voor hoogwaterbescherming</p></td><td class="" colspan="1" rowspan="1" style="text-align:left"><p>48</p></td></tr><tr class=""><td class="" colspan="1" rowspan="1" style="text-align:left"><p>Fysieke wijziging watersysteem voor industrieën</p></td><td class="" colspan="1" rowspan="1" style="text-align:left"><p>2</p></td></tr><tr class=""><td class="" colspan="1" rowspan="1" style="text-align:left"><p>Fysieke wijziging watersysteem voor landbouwactiviteiten</p></td><td class="" colspan="1" rowspan="1" style="text-align:left"><p>14</p></td></tr><tr class=""><td class="" colspan="1" rowspan="1" style="text-align:left"><p>Fysieke wijziging watersysteem voor scheepvaart</p></td><td class="" colspan="1" rowspan="1" style="text-align:left"><p>2</p></td></tr><tr class=""><td class="" colspan="1" rowspan="1" style="text-align:left"><p>Hydrologische verandering watersysteem - anders / overig</p></td><td class="" colspan="1" rowspan="1" style="text-align:left"><p>25</p></td></tr><tr class=""><td class="" colspan="1" rowspan="1" style="text-align:left"><p>Hydrologische verandering watersysteem voor aquacultuur</p></td><td class="" colspan="1" rowspan="1" style="text-align:left"><p>3</p></td></tr><tr class=""><td class="" colspan="1" rowspan="1" style="text-align:left"><p>Hydrologische verandering watersysteem voor hoogwaterbescherming</p></td><td class="" colspan="1" rowspan="1" style="text-align:left"><p>63</p></td></tr><tr class=""><td class="" colspan="1" rowspan="1" style="text-align:left"><p>Hydrologische verandering watersysteem voor landbouw &amp; transportactiviteiten</p></td><td class="" colspan="1" rowspan="1" style="text-align:left"><p>26</p></td></tr><tr class=""><td class="" colspan="1" rowspan="1" style="text-align:left"><p>Hydrologische verandering watersysteem voor transport &amp; scheepvaart</p></td><td class="" colspan="1" rowspan="1" style="text-align:left"><p>4</p></td></tr><tr class=""><td class="" colspan="1" rowspan="1" style="text-align:left"><p>Verdwijnen watersysteem voor hoogwaterbescherming en door klimaatverandering</p></td><td class="" colspan="1" rowspan="1" style="text-align:left"><p>23</p></td></tr><tr class=""><td class="" colspan="2" rowspan="1" style="text-align:left"><p>Overige belastingen</p></td><td class="" colspan="1" rowspan="1" style="text-align:left"><p>140</p></td></tr><tr class=""><td class="" colspan="1" rowspan="5" style="text-align:left"><p></p></td><td class="" colspan="1" rowspan="1" style="text-align:left"><p>Andere antropogene belastingen</p></td><td class="" colspan="1" rowspan="1" style="text-align:left"><p>92</p></td></tr><tr class=""><td class="" colspan="1" rowspan="1" style="text-align:left"><p>Historische verontreiniging (nu gestopt)</p></td><td class="" colspan="1" rowspan="1" style="text-align:left"><p>3</p></td></tr><tr class=""><td class="" colspan="1" rowspan="1" style="text-align:left"><p>Introductie van exoten / uitheemse soorten en plagen</p></td><td class="" colspan="1" rowspan="1" style="text-align:left"><p>25</p></td></tr><tr class=""><td class="" colspan="1" rowspan="1" style="text-align:left"><p>Verplaatsen of verwijderen van dieren en planten</p></td><td class="" colspan="1" rowspan="1" style="text-align:left"><p>14</p></td></tr><tr class=""><td class="" colspan="1" rowspan="1" style="text-align:left"><p>Zwerfvuil of illegale stortplaatsen</p></td><td class="" colspan="1" rowspan="1" style="text-align:left"><p>6</p></td></tr><tr class=""><td class="" colspan="2" rowspan="1" style="text-align:left"><p>Wateronttrekkingen/wateroverdracht</p></td><td class="" colspan="1" rowspan="1" style="text-align:left"><p>31</p></td></tr><tr class=""><td class="" colspan="1" rowspan="6" style="text-align:left"><p></p></td><td class="" colspan="1" rowspan="1" style="text-align:left"><p>Industrieën</p></td><td class="" colspan="1" rowspan="1" style="text-align:left"><p>3</p></td></tr><tr class=""><td class="" colspan="1" rowspan="1" style="text-align:left"><p>Koelwater</p></td><td class="" colspan="1" rowspan="1" style="text-align:left"><p>2</p></td></tr><tr class=""><td class="" colspan="1" rowspan="1" style="text-align:left"><p>Landbouwactiviteiten</p></td><td class="" colspan="1" rowspan="1" style="text-align:left"><p>19</p></td></tr><tr class=""><td class="" colspan="1" rowspan="1" style="text-align:left"><p>Overige wateronttrekking/wateroverdracht</p></td><td class="" colspan="1" rowspan="1" style="text-align:left"><p>3</p></td></tr><tr class=""><td class="" colspan="1" rowspan="1" style="text-align:left"><p>Scheepvaart</p></td><td class="" colspan="1" rowspan="1" style="text-align:left"><p>3</p></td></tr><tr class=""><td class="" colspan="1" rowspan="1" style="text-align:left"><p>Tbv menselijke consumptie</p></td><td class="" colspan="1" rowspan="1" style="text-align:left"><p>1</p></td></tr></tbody></table><p>Naast de indicatie van significante belastingen per waterlichaam door de waterbeheerders, is de belasting met stoffen uit punt- en diffuse bronnen met een nationale analyse berekend per stroomgebied. De resultaten zijn hieronder samengevat per stofgroep, waarvan is gebleken dat doelen veelvuldig overschreden worden (zie hoofdstuk 3). Uitgebreide resultaten (ook voor andere stoffen dan hier gepresenteerd) van deze analyse van de belastingen staan op <a href="https://www.helpdeskwater.nl/onderwerpen/wetgeving-beleid/kaderrichtlijn-water/2016-2021/aanvullende-pagina'/gebiedsprocessen/" target="_blank">emissieregistratie</a> [51]. Bij de bronnen is wel rekening gehouden met diffuse belasting via depositie, maar niet met nalevering van onderwaterbodems. Dit kan voor sommige stoffen wel een significante of dominante bron zijn, zoals bij PAK’s en andere ubiquitaire stoffen.</p><section class="geen"><p class="heading_4" id="d3e3358">Prioritaire stoffen</p><p>Een vijftal PAK’s overschrijdt de milieukwaliteitseis in minimaal 5% van de oppervlaktewaterlichamen. Daarnaast drie metalen en tributyltin. Figuur 4-a geeft de bronnen van deze stoffen weer en figuur 4-b de trend in de belasting.</p><div class="figuur geen" style="width: 100%"><img class="figuur" src="../media/0012.tif" alt="0012.tif"></img><p class="bijschrift">Figuur 4-a. Aandeel punt- en diffuse bronnen van de belangrijkste prioritaire stoffen die de milieukwaliteitseisen overschrijden in het stroomgebied Maas voor 2013, exclusief buitenlandse belasting.</p></div><p>Voor de PAK’s is atmosferische depositie de grootste bron. Andere bronnen zijn slijtage van coatings in de binnenvaart (verkeer en infrastructuur) en effluenten van rioolwaterzuiveringsinstallaties. Door run-off via regenwaterriolen, lekkage motorolie en slijtage banden en remmen wordt het water ook belast.</p><p>Belangrijke oorzaken voor de wereldwijde aanwezigheid van kwik in het milieu zijn de uitstoot naar lucht en water door antropogene bronnen en natuurlijke geologische bronnen. Directe atmosferische depositie is de grootste kwik bron met ca 65%. Atmosferische depositie op het verharde oppervlak zorgt voor een belasting op het riool, waarna bronnen als effluenten van rioolwaterzuiveringsinstallaties (een kleine 20%), regenwaterriolen en overstorten in beeld komen als bron. Een andere bron in het Maasstroomgebied zijn de raffinaderijen met bijna 10%.</p><p>Voor nikkel is uit- en afspoeling veruit de grootste bron. Daarna volgen bronnen als effluenten van rioolwaterzuiveringsinstallaties, industrie (raffinaderijen) en depositie.</p><p>Ruim 80% van de cadmium belasting is afkomstig van de uit- en afspoeling vanuit het landelijke gebied. 20% is afkomstig uit effluenten lozingen en ongeveer 7% komt via atmosferische depositie in het oppervlakte water terecht. Overige bronnen, minder dan 5%, zijn de industrie (met name basismetaal), materialen/constructie (directe lozingen van huishoudelijk afvalwater), run-off (veroorzaakt door regen waterriolen, banden- en remslijtage), verkeer en infrastructuur (anodes van zeeschepen en visserij) en overstorten.</p><p>Tributyltin mag niet meer gebruikt mag worden als aangroeiwerende verf; sinds 2008 is varen met een tributyltin coating verboden. De stof wordt mogelijk binnen enkele chemische processen gebruikt, maar zo weinig dat deze in het kader van de Europese PRTR verordening niet wordt gerapporteerd. Binnen de EmissieRegistratie is de stof daarom in 2013 niet meer meegenomen. Er zijn geen emissies voor 2013 (figuur 4-a), maar er is wel een trend beschikbaar (figuur 4-b). Nalevering vanuit de waterbodem zorgt voor de belasting van oppervlaktewater.</p><p>Alle prioritaire stoffen die regelmatig de milieukwaliteitseis overschrijden vertonen een dalende trend in de belasting.</p><div class="figuur geen" style="width: 100%"><img class="figuur" src="../media/0013.tif" alt="0013.tif"></img><p class="bijschrift">Figuur 4-b. Trend in de jaarlijkse belasting van de belangrijkste prioritaire stoffen die de milieukwaliteitseisen overschrijden in het stroomgebied Maas voor 1990 - 2013, exclusief buitenlandse belasting.</p></div><p>De belasting uit het buitenland voor PAK’s varieert van ruim 60 tot bijna 90%. Voor kwik en nikkel is dit bijna 70% en voor cadmium bijna 50%. Dit geldt voor de belasting uitgedrukt in gewicht per tijdseenheid, maar niet als het wordt uitgedrukt per oppervlaktemaat. Deze belastingen zijn vooral relevant voor de grote rivieren, IJsselmeer en kustwateren, maar minder voor regionale wateren.</p></section><section class="geen"><p class="heading_4" id="d3e3411">Specifieke verontreinigende stoffen</p><p>Een viertal metalen (zink, seleen, kobalt, uranium) voldoet regelmatig (vaker dan eenmaal en minimaal 5% van de beoordeelde waterlichamen) niet aan het doel in oppervlaktewaterlichamen. Daarnaast ammonium, vijf gewasbeschermingsmiddelen (imidacloprid, propoxur, carbendazim, methylpirimifos en trifenyltin) en twee onkruidbestrijdingsmiddelen (metazachloor en linuron) en twee PAK’s (chryseen en benzo(a) anthraceen). Figuur 4-c geeft de bronnen van de metalen weer en figuur 4-d de trend. De figuren 4-e en f geven deze informatie voor de bestrijdingsmiddelen en PAK’s. Ammonium wordt bij de nutriënten behandeld als onderdeel van stikstof.</p><div class="figuur geen" style="width: 100%"><img class="figuur" src="../media/0014.tif" alt="0014.tif"></img><p class="bijschrift">Figuur 4-c. Aandeel punt- en diffuse bronnen van de belangrijkste metalen van de specifieke verontreinigende stoffen die niet aan het doel voldoen in het stroomgebied Maas voor 2013, exclusief buitenlandse belasting.</p></div><p>Bijna driekwart van de zink belasting is afkomstig uit uit- en afspoeling vanuit het landelijke gebied. 20% is afkomstig vanuit effluenten van rioolwaterzuiveringsinstallaties. De bijdrage vanuit verkeer en infrastructuur wordt voornamelijk veroorzaakt door de anodes in de zeescheepvaart en binnenvaart.Depositie is de grootste bron voor seleen. De aan depositie gerelateerde bronnen effluenten van rioolwaterzuiveringsinstallaties, run-off (overstorten en een kleine bijdrage van bandenslijtage) en overstorten zijn kleinere bronnen. Doordat deze stof weinig in de belangstelling heeft gestaan, zijn niet alle bronnen bekend bij de EmissieRegistratie.</p><p>Atmosferische depositie is de grootste bron van kobalt, gevolgd door de effluenten van rioolwaterzuiveringsinstallaties.</p><p>Voor uranium zijn er geen bronnen opgenomen in de EmissieRegistratie voor 2013. Daarom is deze stof niet opgenomen in figuur 4-c en d. Mogelijke bronnen zijn de verbranding van steenkool en fossiele brandstoffen. De belasting van de metalen neemt licht tot sterk af in de tijd.</p><div class="figuur geen" style="width: 100%"><img class="figuur" src="../media/0015.tif" alt="0015.tif"></img><p class="bijschrift">Figuur 4-d. Trend in de jaarlijkse belasting van de belangrijkste metalen van de specifieke verontreinigende stoffen die niet aan het doel voldoen in het stroomgebied Maas voor 1990 - 2013, exclusief buitenlandse belasting.</p></div><p>Het gewasbeschermingsmiddel imidacloprid wordt met name in de landbouw gebruikt als zaaizaadontsmetting en bestrijding van o.a. bladluis en witte vlieg. De voornaamste belasting van het oppervlaktewater wordt veroorzaakt door lozingen vanuit kassen die direct op oppervlaktewater lozen, maar ook via de riolering en de rwzi. Ook uitspoeling en drainage in open teelten zijn belangrijke emissiebronnen. Gebruik van imidacloprid door huishoudens zorgt voor een indirecte lozing op oppervlaktewater via het riool en de rioolwaterzuiveringsinstallatie.</p><p>Het insecticide propoxur is niet meer in Nederland toegelaten. De laatste toelating is in 2010 beëindigd.</p><p>Daarom zijn geen emissies opgenomen in de EmissieRegistratie en ontbreekt het middel in figuur 4-e en f. Uit monitoring gegevens blijkt dat deze stof nog steeds veelvuldig wordt aangetroffen, hetgeen wijst op illegaal gebruik.</p><p>Carbendazim is een fungicide dat nog slechts één toelating heeft als biocide. Het gaat om een middel dat gebruikt wordt om bijvoorbeeld tentdoek schimmelwerend te maken. Carbendazim is ook een metaboliet van het fungicide thiofanaat-methyl, hetgeen de voornaamste bron voor belasting van het oppervlaktewater is.</p><p>Voor het insecticide methylpirimifos is landbouw de belangrijkste bron. Het middel is alleen nog toegestaan als insecticide in bewaarruimtes voor bloembollen en granen, De emissie routes naar oppervlaktewater zijn het verwaaien bij het luchten van de opslagruimten en het afregen van bollenkratten die op het erf zijn geplaatst.Trifenyltin werd voornamelijk gebruikt in de aardappelteelt als bestrijdingsmiddel tegen schimmel. Sinds 2003 is het gebruik van de stof niet meer toegestaan. Daarom is de stof niet opgenomen in figuur 4-e en f. De voornaamste bron van trifenyltin is waarschijnlijk nalevering uit sedimenten.</p><p>Voor het onkruidbestrijdingsmiddel metazachloor is landbouw de belangrijkste bron, de stof is toegelaten in een breed palet aan teelten. De voornaamste emissieroute naar het oppervlaktewater is uitspoeling en drainage uit landbouwgrond (90%), maar ook drift tijdens verspuiten is ook niet uit te sluiten.</p><p>Voor het onkruidbestrijdingsmiddel linuron is landbouw de belangrijkste bron. De voornaamste emissieroute naar het oppervlaktewater is uitspoeling en drainage uit landbouwgrond. Daarnaast treedt ook drift op als dit middel wordt toegepast.</p><p>Atmosferische depositie is voor de PAK’s benzo(a)antraceen en chryseen de grootste bron. Andere relevante bronnen zijn verkeer en infrastructuur (coatings binnenvaart), effluenten van rioolwaterzuiveringsinstallaties en run-off via regenwaterriolen en lekkage motorolie, slijtage banden en remmen.</p><div class="figuur geen" style="width: 100%"><img class="figuur" src="../media/0016.tif" alt="0016.tif"></img><p class="bijschrift">Figuur 4-e. Aandeel punt- en diffuse bronnen van belangrijke gewasbeschermingsmiddelen, onkruidbestrijdingsmiddelen en PAK’s van de specifiek verontreinigende stoffen die niet aan het doel voldoen in het stroomgebied Maas voor 2013, exclusief buitenlandse belasting.</p></div><p>De trends in de gewasbeschermingsmiddelen en de onkruidbestrijdingsmiddelen zijn onduidelijk. Sommige niveaus blijven constant, andere nemen toe. Voor de PAK’s is er sprake van een afnemende trend in de belasting.</p><p>Voor gewasbeschermingsmiddelen is de belasting voornamelijk nationaal. De buitenlandse belasting kan onderschat zijn, omdat meetwaarden vaak onder de rapportagegrens liggen. De bovenstroomde belasting van PAK’s benzo(a)antraceen en chryseen is veel groter (ongeveer 90%) dan de belasting in Nederland. Dit geldt voor de belasting uitgedrukt in gewicht per tijdseenheid, maar niet als het wordt uitgedrukt per oppervlaktemaat. Deze belastingen zijn vooral relevant voor de grote rivieren en kustwateren, maar minder voor regionale wateren.</p><div class="figuur geen" style="width: 100%"><img class="figuur" src="../media/0017.tif" alt="0017.tif"></img><p class="bijschrift">Figuur 4-f. Trend in de jaarlijkse belasting van belangrijke gewasbeschermingsmiddelen, onkruidbestrijdingsmiddelen en PAC’s van de specifiek verontreinigende stoffen die niet aan het doel voldoen in het stroomgebied Maas voor 1990 - 2013, exclusief buitenlandse belasting.</p></div></section><section class="geen"><p class="heading_4" id="d3e3500">Nutriënten</p><p>Landbouwgronden en natuurlijke bodems leveren de grootste belasting voor nutriënten. Tussen 2000 en 2005 was er een flinke reductie in de belasting door de landbouw. Maar, de belasting neemt sinds 2005 nog maar weinig af. Rioolwaterzuiveringsinstallaties zijn ook een belangrijke bron; voor fosfor ruim 45% en voor stikstof 20% van de belasting. Voor stikstof komt bijna 70 en fosfor bijna 55% van de totale belasting uit het buitenland. De buitenlands belasting is relevant voor de grote rivieren en de kustwateren, maar minder voor de regionale waterlichamen. Relatief gezien over de oppervlakte van het internationale Maasstroomgebied is de Nederlandse bijdrage aan de nutrienten iets hoger dan die van bovenstroomse verdragspartners.</p><div class="figuur geen" style="width: 100%"><img class="figuur" src="../media/0018.tif" alt="0018.tif"></img><p class="bijschrift">Figuur 4-g. Trend in de fosfor- (boven) en stikstof-belasting (onder) per bron in het stroomgebied Maas voor 1990 - 2012, exclusief buitenlandse belasting. </p></div></section></section><section class="geen"><p class="heading_3" id="d3e3524">Grondwater</p><p>‘Overige puntbronnen’ en diffuse belasting van landbouwgronden zijn relevant in het licht van de realisatie van doelen (tabel 4-b). Bij puntbronnen gaat de meeste aandacht uit naar bodemverontreinigingen, met name in de omgeving van winningen, oppervlaktewater en terrestrische ecosystemen. De belangrijkste diffuse stofbelastingen zijn nutriënten en gewasbeschermingsmiddelen.</p><table class=""><caption class="">Tabel 4-b. Significante belastingen in de vijf grondwaterlichamen van het stroomgebied Maas (aantal waterlichamen).</caption><colgroup><col id="col1" style="width: 9.99779541446208%"></col><col id="col2" style="width: 65.00220458553791%"></col><col id="col3" style="width: 25%"></col></colgroup><thead class=""><tr class=""><th class="" colspan="2" rowspan="1" style="text-align:left"><p></p></th><th class="" colspan="1" rowspan="1" style="text-align:left"><p>Aantal waterlichamen</p></th></tr></thead><tbody class=""><tr class=""><td class="" colspan="2" rowspan="1" style="text-align:left"><p>Puntbronnen</p></td><td class="" colspan="1" rowspan="1" style="text-align:left"><p></p></td></tr><tr class=""><td class="" colspan="1" rowspan="1" style="text-align:left"><p></p></td><td class="" colspan="1" rowspan="1" style="text-align:left"><p>Overige puntbronnen</p></td><td class="" colspan="1" rowspan="1" style="text-align:left"><p>1</p></td></tr><tr class=""><td class="" colspan="2" rowspan="1" style="text-align:left"><p>Diffuse bronnen</p></td><td class="" colspan="1" rowspan="1" style="text-align:left"><p></p></td></tr><tr class=""><td class="" colspan="1" rowspan="1" style="text-align:left"><p></p></td><td class="" colspan="1" rowspan="1" style="text-align:left"><p>Landbouwactiviteiten</p></td><td class="" colspan="1" rowspan="1" style="text-align:left"><p>2</p></td></tr></tbody></table><p>Naast punt- en diffuse bronnen zijn onttrekkingen, indringing van zout en interacties tussen grond- en oppervlaktewater, waaronder ook de verdroging van natuurgebieden, geïnventariseerd. Verdroging van natuurgebieden is een combinatie van versnelde afvoeren, onttrekkingen, ander landgebruik en inrichting. Een vergunningplichtige onttrekking krijgt alleen een vergunning indien de onttrekking geen ontoelaatbare belasting geeft. Daarom komt deze niet als significante belasting in de tabel voor. De oorzaken zijn nader toegelicht in de Beheerplannen van verdroogde Natura 2000-gebieden.</p></section></section><section class="geen"><p class="heading_2" id="d3e3646">Klimaatverandering</p><p>De gevolgen van klimaatverandering zijn ingeschat met behulp van modelberekeningen. In Nederland wordt voor de hydrologische omstandigheden uitgegaan van de scenario’s zoals deze zijn opgesteld door het KNMI in 2006. Op basis hiervan zijn in 2012 toekomstbeelden opgesteld met zichttermijnen van ongeveer 50 en 100 jaar. De bandbreedte voor klimaatverandering past bij de inzichten die het IPCC in 2013 heeft gepubliceerd. Voor de mogelijke invloed van sociaaleconomische ontwikkelingen op het gebruik van land, water en ruimte is uitgegaan van inzichten die zijn opgesteld door de samenwerkende planbureaus PBL en CPB. Er is een bandbreedte gekozen van de hoge en lage economische groei voor het in beeld brengen van ontwikkelingen tot 2050. Voor de tweede helft van de 21e eeuw is een beschrijving gegeven aan de hand van groei- en krimpscenario’s. De scenario’s geven kwalitatieve en kwantitatieve informatie over klimaat, watersystemen, watergebruik en landgebruik (<a href="https://www.deltacommissaris.nl/deltaprogramma/gebieden-en-generieke-themas/zoetwater" target="_blank">Deltascenario’s</a> [52]).</p><p>Klimaatverandering heeft invloed op een aantal belastingen van de waterkwaliteit en ecologie van watersystemen. De gevoeligheid van de belangrijkste belastingen zijn ingeschat per watertype (<a href="https://www.waterkwaliteitsportaal.nl/documenten/december2015publiek/SGBP2/RWS-Check_op_klimaatrobuustheid_van_maatregelen.pdf" target="_blank">check op klimaatrobuustheid</a> [53]). De effecten van klimaatverandering kunnen direct zijn (regulering waterpeilen, afvoerdynamiek en thermische belasting), fysisch-chemisch (verzilting en eutrofiëring) of biologisch (verdwijnen/verdringing van soorten). In sloten en meren is een sterk verband gevonden tussen een afname van de soortenrijkdom en een stijging van het chloridegehalte. Doordat deze factoren tegelijk spelen heeft klimaatverandering een ingewikkelde invloed op het aquatische ecosysteem. Dit wordt onderzocht in het onderzoeksprogramma Kennis voor Klimaat (<a href="https://klimaatonderzoeknederland.nl/" target="_blank">www.klimaatonderzoeknederland.nl</a>).</p><p>De effecten kunnen ook beschouwd worden vanuit specifieke functies. Zo kunnen verminderde afvoeren op termijn leiden tot problemen met de waterkwaliteit bij innamepunten van drinkwater, zoals ook blijkt uit een <a href="https://www.waterkwaliteitsportaal.nl/documenten/december2015publiek/SGBP2/RIVM-Effecten_klimaatontwikkeling_op_waterkwaliteit_innamepunten_drinkwater.pdf" target="_blank">studie</a> uit 2012 [54]). Uit een <a href="https://www.waterkwaliteitsportaal.nl/documenten/december2015publiek/SGBP2/Toekomstverkenning_drinkwatervoorziening_Nederland.pdf" target="_blank">toekomstverkenning</a> [55] komt naar voren dat de beschikbaarheid van water voor drinkwaterbereiding onder druk kan komen te staan. Vanuit de recreatieve sector is er optimisme doordat het aantal dagen dat zich leent voor buitenrecreatie toe kan nemen, maar zijn er zorgen over de effecten op waterkwaliteit (bijvoorbeeld toename van toxische algen). Voor de industrie kan het lozen van koelwater een toenemend probleem worden, maar landbouw <a href="https://www.waterkwaliteitsportaal.nl/documenten/december2015publiek/SGBP2/PBL_Effecten_van_klimaatverandering.pdf" target="_blank">rekent</a> [56] op een hogere productie indien er voldoende water beschikbaar is.</p><p>Nieuwe kennis over mogelijke invloeden van klimaatverandering op zoete aquatische ecosystemen geeft inzicht in de mate waarin waterkwaliteitsmaatregelen ‘klimaatrobuust’ zijn en wat meer of anders kan worden gedaan om rekening te houden met de gevolgen van klimaatverandering. Daarbij kan gedacht worden aan het prioriteren van voorgenomen maatregelen, of het anders inrichten of beheren. Zo zijn specifiek voor beken maatregelen nodig die afvoerpieken en droogval bestrijden (<a href="https://www.waterkwaliteitsportaal.nl/documenten/december2015publiek/SGBP2/Frisse_blik_op_warmer_water.pdf" target="_blank">STOWA</a> [57]). De nieuwe kennis wordt ook ingezet om slimmer te monitoren. Veel kennis over het inrichten van het landschap met het oog op de toekomst is bijeen gebracht op <a href="https://ruimtelijkeadaptatie.nl/" target="_blank">www.ruimtelijkeadaptatie.nl/</a>.</p><p>In de Klimaatagenda van 2013 heeft het kabinet de ambitie vastgesteld en aangekondigd een Nationale Adaptatie Strategie (NAS) te zullen opstellen. Het ministerie van Infrastructuur en Milieu heeft de coördinerende rol voor het klimaatbeleid (mitigatie én adaptatie) en om die reden het voortouw bij de NAS. Hierbij wordt onder meer invulling gegeven aan de opgave uit de EU adaptatiestrategie. De NAS moet in 2016 gereed zijn en is niet alleen op overstromingen gericht, maar brengt ook risico’s en kansen in de gezondheid, energie, ICT, land- en tuinbouw, visserij, natuur en transport in beeld inclusief cascade- en grensoverschrijdende klimaateffecten. De NAS vult op het Deltaprogramma aan. De NAS komt er omdat Nederland en de EU in alle opzichten, en niet alleen vanuit waterveiligheid, goed voorbereid moet zijn op de gevolgen van klimaatverandering. Het kabinet koppelt aan haar visie een agenda van acties. Relevant voor het stroomgebiedbeheerplan zijn de effecten van klimaatverandering in de sectoren visserij, land- en tuinbouw. Het Planbureau voor de Leefomgeving heeft in maart 2015 de studie <a href="https://www.waterkwaliteitsportaal.nl/documenten/december2015publiek/SGBP2/PBL-Aanpassen_aan_klimaatverandering.pdf" target="_blank">‘Aanpassen aan Klimaatverandering; kwetsbaarheden zien – kansen grijpen’</a> [58] gepresenteerd waarin de effecten voor deze sectoren staan.</p></section><section class="geen"><p class="heading_2" id="d3e3719">Kennisleemten</p><p>In de voorgaande paragraaf is klimaatverandering genoemd als een op termijn in te vullen factor bij het benoemen van doelen en het vinden van de meest passende maatregelen. Het is een uitdaging om de resultaten van deze kennis in te passen in de praktijk van het waterbeheer. Hierbij wordt aangesloten bij de resultaten van het Deltaprogramma. In het Maasstroomgebied zijn directe linken gelegd met het Deltaprogramma Hoge Zandgronden (onderdeel van het Deltaprogramma Zoetwater), Deltaprogramma Rivieren en ook de Richtlijn Overstromingsrisico’s.</p><p>Het monitoringsinspanning dient steeds kritisch geëvalueerd te worden. De dichtheid en de aard van de metingen kunnen goed een trend weergeven in waterlichamen, maar lijken soms onvoldoende als basis om te snappen wat er in een systeem speelt en wat het effect van genomen maatregelen is. Dit hindert het vinden van een optimale strategie en is uiteindelijk niet kosteneffectief. Naast een betere meting van biologische groepen en systeem-eigen stoffen, dient er structurele aandacht te zijn voor systeem-vreemde stoffen. De Europese aandachtstoffenlijst is hierbij een welkome aanvulling op de bekende stoffen, maar er dient ook aandacht te zijn voor andere nieuwe stoffen. Verder is aanvullend onderzoek nodig, bijvoorbeeld om de vaak lage gehalten te kunnen detecteren en om effecten in te schatten van combinaties van ongewenste stoffen.</p><p>De behoefte aan systeemkennis kan worden geïllustreerd aan de hand van het voorbeeld dat diverse wateren helder worden en de visstand verandert, terwijl de hoeveelheid nutriënten vaak nog op niveaus liggen die niet beperkend hoeven te zijn voor de primaire productie. Op basis van studies in het IJsselmeergebied wordt daarbij een rol toegedicht aan de exoot Quaggamossel (<a href="https://www.waterkwaliteitsportaal.nl/documenten/december2015publiek/SGBP2/Wetenschappelijk_eindadvies-ANT-IJsselmeergebied.pdf" target="_blank">Deltares</a> [59]). Deze zou er voor kunnen zorgen dat ondanks een hoge productiviteit, algen worden weggevangen, waardoor er weinig voedsel overblijft voor vissen. En op plekken waar de concentraties nutriënten wel laag zijn geworden is het niet goed duidelijk wat het eindbeeld wordt, als er geen bijpassende meer natuurlijke inrichting kan worden gerealiseerd. Op dit moment kunnen een deel van het jaar zoveel waterplanten aanwezig zijn, dat recreatief gebruik er ernstig door wordt gehinderd. Kennis over deze processen en de te verwachten eindbeelden verdienen meer aandacht, ook in watersystemen buiten het IJsselmeergebied. Deze en andere ecologische vragen krijgen aandacht in het onderzoeksprogramma ‘<a href="http://watermozaiek.stowa.nl/Sleutelfactoren/index.aspx?pId=2588" target="_blank">Ecologische Sleutelfactoren’</a> [60].</p><p>Waar de toestand van waterlichamen scherp in beeld gebracht kan worden, is er nog veel onzekerheid in de relaties tussen de belasting met stoffen en concentraties. Voor verschillende stoffen is sprake van een periode van meerdere jaren waarop de concentratie in evenwicht is met een wijziging van de belasting. Vervolgens is er ook sprake van onzekerheid in de reactie van de biologische parameters op veranderende concentraties en op wijzigingen n de inrichting van het watersysteem. Ook hier is sprake van een vertraging in de respons. Deze onzekerheden kunnen soms gekwantificeerd worden, maar blijven aanwezig ondanks het vele onderzoek dat hier reeds naar is uitgevoerd. Dat maakt ook dat het opstellen van een programma met maatregelen een cyclisch proces is, waarbij de ontwikkeling van de toestand met metingen wordt gevolgd en mogelijk met aanvullende maatregelen moet worden bijgestuurd.</p><p>Bovengenoemde zaken staan ook op de Europese agenda. Bijvoorbeeld het FP7 project REFRESH (<a href="http://www.refresh.ucl.ac.uk/" target="_blank">www.refresh.ucl.ac.uk/</a> ) met recente inzichten van de effecten van klimaatverandering op de eutrofiëring van oppervlaktewater (<a href="https://www.waterkwaliteitsportaal.nl/documenten/december2015publiek/SGBP2/REFRESH_newsletter-Stricter_nutrient_loading_limits.pdf" target="_blank">REFRESH newsletter</a> [61]). In het Europees project <a href="https://www.waterkwaliteitsportaal.nl/documenten/december2015publiek/SGBP2/ecosystem_services_approach.pdf" target="_blank">ESAWADI</a> [62] ( (Ecosystem Services Approach for Water Framework Directive Implementation) is geprobeerd om de ecosysteemdiensten benadering toe te passen op de KRW. Hier krijgen onzekerheden aandacht en wordt er geconcludeerd dat “a thorough quantification and valuation of Ecosystem Services, aiming at “full monetization,“ is neither feasible nor desirable, and that if the ESA should be incorporated into WFD economic assessments, it has to be done in an alternative way, that is, in a qualitative or semi-qualitative way.”</p><p>Er is behoefte aan meer kennis over bronnen en effecten van zwerfafval. Veel zwerfafval komt vanaf land en wordt via beken, kanalen en rivieren afgevoerd naar zee. Belangrijke bronnen van zwerfvuil in zee zijn scheepvaart, visserij, strandrecreatie. Internationale onderzoeken geven nu al een eerste beeld van ecologische risico’s van de plastic deeltjes (macro en micro), vanuit dit zwerfafval, voor het ecologisch functioneren van de zoute en ook zoete watersystemen. Ook geeft de aanwezigheid van zwerfafval voor de gebruikers een negatieve invloed op de beleving. Er wordt nader onderzoek gedaan naar precieze bronnen, de afbraak van macro- naar microplastics en de effecten op de voedselketen.</p><p>Voor microplastics is <a href="https://www.waterkwaliteitsportaal.nl/documenten/december2015publiek/SGBP2/RIVM-Inventarisatie_en_prioritering_bronnen_emissies_microplastics.pdf" target="_blank">geïnventariseerd</a> [63] via welke bronnen op het land microplastics uiteindelijk in zee terecht komen. Hierbij zijn de sectoren, processen en producten die in de nationale emissieregistratie staan als uitgangspunt genomen voor het inventariseren van deze bronnen, en waar nodig is dit aangevuld met aanvullende gegevens van UNEP, Plastic Europe en kennis van experts op gebied van microplastics. Er is onderscheid gemaakt tussen primaire en secondaire microplastics. Primaire microplastics zijn plastic deeltjes die doelbewust toegevoegd worden aan producten vanwege hun specifieke functie. Belangrijke bronnen scoren zijn cosmetica en verf- en kleurstoffen. Secundaire microplastics zijn microplastics die ontstaan als grotere plastics in kleinere fragmenten uiteenvallen. Zwerfvuil, voornamelijk verpakkingen en wegwerpartikelen, is de belangrijkste bron van microplastic. Andere belangrijke secundaire microplastic bronnen zijn vezels en kleding, de afspoeling van straatvuil (waaronder bandenslijtage), stofemissies van bouwplaatsen, landbouwplastics en de aanvoer van microplastics door rivieren uit het buitenland. Toevoegingen aan plastics, zoals weekmakers en vlamvertragers, zouden een belangrijke route kunnen zijn voor het voorkomen van deze stoffen in het water. In het onderzoek is gekozen voor kwalitatieve criteria voor bronnen en een kwalitatieve invulling daarvan. Er zijn op dit moment nog onvoldoende harde data beschikbaar over emissies van microplastics in het milieu.</p></section></section></body></html>