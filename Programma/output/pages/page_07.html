
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>Economische analyse</title></head><body><section class="geen"><p class="heading_1" id="d3e9000">Economische analyse</p><section class="geen"><p class="heading_2" id="d3e9008">Inleiding</p><p>Water voorziet in de basisbehoeften van de mens en is cruciaal voor de economische ontwikkeling van ons land. Schoon water is ook economisch van grote waarde (figuur 6-a). Een zesde van de Nederlandse economie is in sterke mate watergerelateerd. Bedrijven die functioneren op of aan het water dragen samen meer dan 180 miljard euro bij aan de productiewaarde van onze economie. Het gaat onder andere om de land- en tuinbouw, drinkwaterproductie, procesindustrie, frisdrank- en andere voedingsmiddelenbedrijven, grondstoffenwinning, en niet te vergeten recreatie. Waterrecreatie alleen vertegenwoordigt in Nederland een waarde van 4 miljard euro per jaar. Investeringen en innovaties in schoon water kunnen extra waarde creëren, waarde voor de leefomgeving en ook voor de economie. Het biedt kansen om de concurrentiepositie te verstevigen en innovaties bij duurzaam waterbeheer te exporteren over onze grenzen. Ook is voldoende water van goede kwaliteit essentieel voor de natuur in Nederland. Uitvoering van de voorgenomen maatregelen om duurzaam schoon water te bewerkstelligen kost geld, maar levert dus ook baten op.</p><div class="figuur geen" style="width: 100%"><img class="figuur" src="../media/0020.tif" alt="0020.tif"></img><p class="bijschrift">Figuur 6-a. De blauwe economie (<a href="https://www.waterkwaliteitsportaal.nl/documenten/december2015publiek/SGBP2/De_blauwe_economie.pdf" target="_blank">De blauwe economie</a> [73]</p></div><p>De economische analyse van het watergebruik is geactualiseerd. Deze omvat:</p><p>Hiermee wordt invulling gegeven aan bijlage VII, deel A, punten 1, 6 en 7.2, KRW. Dit hoofdstuk samen met de analyse en rapportage per waterlichaam, is tevens de invulling van de actualisatie van de stroomgebiedanalyse volgens artikel 5 KRW.</p></section><section class="geen"><p class="heading_2" id="d3e9070">Methode</p><p>Om een goed beeld te kunnen krijgen van de resterende opgave voor de komende jaren is het van belang om inzicht te hebben in de ontwikkelingen in de economische sectoren die gebruik maken van grond- en oppervlaktewater. Een belangrijke indicator voor de druk op het milieu (emissies, watergebruik) is de ontwikkeling in de productiewaarde (hoe meer productie, hoe meer milieudruk). Een andere belangrijke economische indicator is de toegevoegde waarde. Deze vertelt iets over de winstgevendheid van een sector en de bijdrage van de sector aan de nationale economie. Tot slot wordt als onderdeel van de economische beschrijving iets gezegd over de ontwikkeling in de werkgelegenheid. Hierbij wordt zowel een beschrijving gegeven van de trends in de afgelopen jaren (2005 - 2011), als de verwachte ontwikkelingen voor de nabije toekomst (2015 - 2027).</p><p>Voor de beschrijving van de ontwikkeling van de economische activiteiten in de afgelopen jaren is gebruik gemaakt van gegevens van het Centraal Bureau voor de Statistiek <a href="https://www.waterkwaliteitsportaal.nl/documenten/december2015publiek/SGBP2/CBS-Economische_beschrijving_KRW_stroomgebieden.pdf" target="_blank">CBS</a> [74]). De definities en aannames die zij hanteren zijn voor een groot deel afgestemd op Europees niveau (Eurostat). Dit is van belang om de gegevens ook te kunnen gebruiken en vergelijken binnen de internationale stroomgebieden. Daarnaast beschikt het CBS over gedetailleerde informatie over welke economische activiteiten waar plaatsvinden. Hierdoor kunnen de activiteiten worden toegerekend aan de verschillende (deel)stroomgebieden.</p><p>De scenario’s van het Centraal Plan Bureau (CPB) vormen de belangrijkste bouwsteen voor beschrijvingen van de verwachte economische ontwikkelingen in de (nabije) toekomst. Voor de periode tot 2017 is gebruik gemaakt van de macro-economische verkenningen en voor de periode daarna van de lange termijn scenario’s. Hiermee wordt aangesloten bij de scenario’s die ook worden gebruikt voor andere beleidsterreinen. Het CPB geeft een relatief objectief beeld van de verwachte ontwikkelingen ten opzichte van informatie van belangenorganisaties, waar verwachting en wensbeeld door elkaar heen kunnen lopen. Op basis van interviews met vertegenwoordigers van de diverse sectoren, is de informatie in de CPB scenario’s verder aangescherpt. Een verdere uitwerking van de methode en resultaten, bestaande uit een bandbreedte voor de verwachte ontwikkelingen voor de economische sectoren voor de jaren 2015, 2021 en 2027, kan worden gevonden in de <a href="https://www.waterkwaliteitsportaal.nl/documenten/december2015publiek/SGBP2/Ecorys-Baseline_scenarios_KRW-update_sociaal-economische_ontwikkeling.pdf" target="_blank">baseline scenario’s KRW</a> [75].</p><p>Naast een beschrijving van de ontwikkeling van de economische sectoren die gebruik maken van het water, is ook een analyse uitgevoerd van de kostenterugwinning van waterdiensten. Bij het bepalen van de kosten is niet alleen gekeken naar de investeringen en kosten van beheer en onderhoud, maar ook naar de milieu- en hulpbronkosten. De benadering die hierbij is gekozen is dat de kosten die gepaard gaan met het nemen van mitigerende maatregelen worden gezien als milieu- en hulpbronkosten. Dit zijn de uitgaven van maatregelen die primair zijn bedoeld om het milieu te beschermen inclusief het watermilieu. Deze definitie is praktisch hanteerbaar en sluit aan bij de administratie van milieukosten in Nederland en Europa die ook conform deze definitie plaatsvindt. Het kostenterugwinning percentage is vervolgens berekend door de opbrengsten van de waterdiensten te delen door de totale kosten en de uitkomst met 100% te vermenigvuldigen.</p><p>Artikel 9 KRW vraagt lidstaten</p><p>De definitie van waterdiensten en de methode van berekening van kostenterugwinning is gelijk aan die bij het stroomgebiedbeheerplan 2009 zijn gebruikt. Omdat daar gegevens in stonden die betrekking hadden op het jaar 2000, is de analyse in 2013 herhaald met zoveel mogelijk informatie voor het jaar 2012.</p><p>De gerapporteerde gegevens zijn zoveel mogelijk ontleend aan en geverifieerd bij de relevante koepelorganisaties en het CBS, maar dit was niet voor alle (onderdelen van de verschillende) waterdiensten mogelijk. Dit geldt vooral voor de eigen dienstverlening. Vandaar dat voor sommige waterdiensten een deel van de informatie is afgeleid en is gewerkt met een bandbreedte voor kostenterugwinningspercentages. Hoe dit is gedaan en een verantwoording voor de aannames kan worden gevonden in eerder genoemde rapportages.</p></section><section class="geen"><p class="heading_2" id="d3e9131">Ontwikkeling van het watergebruik</p><p>Het watergebruik wordt sterk bepaald door de economische ontwikkeling en de ontwikkeling van de bevolkingsgroei. Ten tijde van het opstellen van het stroomgebiedbeheerplan 2009 was er sprake van economische groei en de verwachting was dat die voorlopig nog wel zou aanhouden (<a href="https://www.waterkwaliteitsportaal.nl/documenten/december2015publiek/SGBP2/Art_5_rapportage_maasstroomgebied.pdf" target="_blank">Artikel 5 rapportage Maasstroomgebied</a> [46]). Echter, sinds 2008 is de economische groei sterk afgenomen. Deze afname is sterker en langduriger dan in de ons omringende landen en het OECD- en EU gemiddelde, vooral door het sterk achterblijven van de binnenlandse vraag (<a href="https://www.waterkwaliteitsportaal.nl/documenten/december2015publiek/SGBP2/OECD-Territorial_reviews-The_Netherlands_2014.pdf" target="_blank">OECD Territorial review 2014: the Netherlands</a> [76]). Na 2009 is sprake van een voorzichtig herstel. Of een stroomgebied goed of minder goed uit de crisis komt, is onder andere afhankelijk van de productiestructuur in het stroomgebied.</p><p>De productiewaarde in het stroomgebied van de Maas groeide over de periode 2005 - 2011 met 22%, terwijl deze gemiddeld in Nederland met 23% toenam. In de periode 2005 - 2008, de periode voor de crisis, was de productiewaarde met 17% gegroeid terwijl landelijk de productiewaarde met 20% toenam. Echter, tijdens en na de crisis, gedurende de periode 2008 - 2011, nam de productiewaarde met een groei van 4% juist iets meer toe dan het landelijk gemiddelde van 3%. De economie in het Maas gebied heeft dus geen grote klappen gehad tijdens de crisis. Dit kan verklaard worden door de bovengemiddelde aanwezigheid van de voedings- en genotmiddelenindustrie, die het in die periode relatief goed deed.</p><p>De economische ontwikkeling in het stroomgebied van de Maas wordt verder sterk beïnvloed door de toename in de ‘overige industrie’. Deze kende in de periode 2005 - 2008 een sterke groei, die daarna, onder meer door de sterke afhankelijkheid van de internationale handel, de crisis en de afgenomen vraag, lijkt te zijn afgevlakt. Desondanks wordt er sinds 2008 in totaal meer verdiend, vooral in de dienstverlening (een zeer belangrijke sector met een aandeel van 69%), de ‘Aardolie-industrie, chemische industrie en farma ceutische industrie’ (aandeel 3,6%) en de landbouw, visserij en bosbouw (aandeel ruim 1%). In de bouw nijverheid wordt daarentegen minder verdiend (aandeel 5,5%). De ‘overige industrie’ (aandeel 12,6%) verdient ongeveer evenveel als in 2008 (tabel 6-a).</p><p>De werkgelegenheid is in de periode 2005 - 2008 gegroeid met 5%. In de periode 2008 - 2010 is deze iets afgenomen en in 2011 weer toegenomen. Het arbeidsvolume in het stroomgebied Maas bevond zich in 2011 iets onder het niveau van dat van voor de crisis (2008). De dienstverlening neemt het grootste deel van de werkgelegenheid voor haar rekening (74% in 2011). De machine industrie, de elektrotechnische industrie en de transportmiddelenindustrie spelen een grotere rol in de werkgelegenheid dan de aardolie-industrie, chemische industrie en farmaceutische industrie.</p><p>De verwachting is dat de Nederlandse economie in de periode 2012 - 2027 met 11 tot 36 procent groeit. De groei zal vooral worden veroorzaakt door de ontwikkeling van de arbeidsproductiviteit die op haar beurt wordt gestimuleerd door technologische vooruitgang. Voor het stroomgebied van de Maas wordt een stabilisatie verwacht van de productie op de korte(re) termijn, gevolgd door een lichte groei. De productie in 2027 wordt verwacht circa 12 tot 35 procent hoger te liggen dan het niveau in 2012.</p><table class=""><caption class="">Tabel 6-a. De ontwikkeling in de productiewaarde in een aantal relevante sectoren in het Maas stroomgebied (miljard € per jaar) voor de jaren 2005, 2008, 2010 en 2011 en Nederland totaal in 2011.</caption><colgroup><col id="col1" style="width: 10.008818342151676%"></col><col id="col2" style="width: 40.0352733686067%"></col><col id="col3" style="width: 9.99779541446208%"></col><col id="col4" style="width: 9.99779541446208%"></col><col id="col5" style="width: 9.99779541446208%"></col><col id="col6" style="width: 9.99779541446208%"></col><col id="col7" style="width: 9.964726631393297%"></col></colgroup><thead class=""><tr class=""><th class="" colspan="1" rowspan="1" style="text-align:left"><p></p></th><th class="" colspan="1" rowspan="1" style="text-align:left"><p></p></th><th class="" colspan="1" rowspan="1" style="text-align:left"><p>Totaal Nederland</p></th><th class="" colspan="1" rowspan="1" style="text-align:left"><p></p></th><th class="" colspan="1" rowspan="1" style="text-align:left"><p></p></th><th class="" colspan="1" rowspan="1" style="text-align:left"><p></p></th><th class="" colspan="1" rowspan="1" style="text-align:left"><p></p></th></tr><tr class=""><th class="" colspan="1" rowspan="1" style="text-align:left"><p>(mld €/j)</p></th><th class="" colspan="1" rowspan="1" style="text-align:left"><p></p></th><th class="" colspan="1" rowspan="1" style="text-align:left"><p>2005</p></th><th class="" colspan="1" rowspan="1" style="text-align:left"><p>2008</p></th><th class="" colspan="1" rowspan="1" style="text-align:left"><p>2010</p></th><th class="" colspan="1" rowspan="1" style="text-align:left"><p>2011</p></th><th class="" colspan="1" rowspan="1" style="text-align:left"><p>2011</p></th></tr></thead><tbody class=""><tr class=""><td class="" colspan="7" rowspan="1" style="text-align:left"><p>Landbouw</p></td></tr><tr class=""><td class="" colspan="1" rowspan="5" style="text-align:left"><p></p></td><td class="" colspan="1" rowspan="1" style="text-align:left"><p>Akkerbouw</p></td><td class="" colspan="1" rowspan="1" style="text-align:left"><p>0,34</p></td><td class="" colspan="1" rowspan="1" style="text-align:left"><p>0,42</p></td><td class="" colspan="1" rowspan="1" style="text-align:left"><p>0,56</p></td><td class="" colspan="1" rowspan="1" style="text-align:left"><p>0,57</p></td><td class="" colspan="1" rowspan="1" style="text-align:left"><p>2,38</p></td></tr><tr class=""><td class="" colspan="1" rowspan="1" style="text-align:left"><p>Tuinbouw</p></td><td class="" colspan="1" rowspan="1" style="text-align:left"><p>1,78</p></td><td class="" colspan="1" rowspan="1" style="text-align:left"><p>1,88</p></td><td class="" colspan="1" rowspan="1" style="text-align:left"><p>2,28</p></td><td class="" colspan="1" rowspan="1" style="text-align:left"><p>2,19</p></td><td class="" colspan="1" rowspan="1" style="text-align:left"><p>8,97</p></td></tr><tr class=""><td class="" colspan="1" rowspan="1" style="text-align:left"><p>Veehouderij</p></td><td class="" colspan="1" rowspan="1" style="text-align:left"><p>2,86</p></td><td class="" colspan="1" rowspan="1" style="text-align:left"><p>3,53</p></td><td class="" colspan="1" rowspan="1" style="text-align:left"><p>3,44</p></td><td class="" colspan="1" rowspan="1" style="text-align:left"><p>3,77</p></td><td class="" colspan="1" rowspan="1" style="text-align:left"><p>11,1</p></td></tr><tr class=""><td class="" colspan="1" rowspan="1" style="text-align:left"><p>Overige landbouw</p></td><td class="" colspan="1" rowspan="1" style="text-align:left"><p>0,68</p></td><td class="" colspan="1" rowspan="1" style="text-align:left"><p>0,88</p></td><td class="" colspan="1" rowspan="1" style="text-align:left"><p>0,92</p></td><td class="" colspan="1" rowspan="1" style="text-align:left"><p>0,94</p></td><td class="" colspan="1" rowspan="1" style="text-align:left"><p>4,35</p></td></tr><tr class=""><td class="" colspan="1" rowspan="1" style="text-align:left"><p>Visserij</p></td><td class="" colspan="1" rowspan="1" style="text-align:left"><p>0,04</p></td><td class="" colspan="1" rowspan="1" style="text-align:left"><p>0,04</p></td><td class="" colspan="1" rowspan="1" style="text-align:left"><p>0,03</p></td><td class="" colspan="1" rowspan="1" style="text-align:left"><p>0,03</p></td><td class="" colspan="1" rowspan="1" style="text-align:left"><p>0,4</p></td></tr><tr class=""><td class="" colspan="1" rowspan="1" style="text-align:left"><p></p></td><td class="" colspan="1" rowspan="1" style="text-align:left"><p>Totaal</p></td><td class="" colspan="1" rowspan="1" style="text-align:left"><p>5,69</p></td><td class="" colspan="1" rowspan="1" style="text-align:left"><p>6,76</p></td><td class="" colspan="1" rowspan="1" style="text-align:left"><p>7,23</p></td><td class="" colspan="1" rowspan="1" style="text-align:left"><p>7,50</p></td><td class="" colspan="1" rowspan="1" style="text-align:left"><p>27,21</p></td></tr><tr class=""><td class="" colspan="7" rowspan="1" style="text-align:left"><p>Industrie</p></td></tr><tr class=""><td class="" colspan="1" rowspan="3" style="text-align:left"><p></p></td><td class="" colspan="1" rowspan="1" style="text-align:left"><p>Voeding- en genotmiddelenindustrie</p></td><td class="" colspan="1" rowspan="1" style="text-align:left"><p>12,74</p></td><td class="" colspan="1" rowspan="1" style="text-align:left"><p>16,32</p></td><td class="" colspan="1" rowspan="1" style="text-align:left"><p>14,97</p></td><td class="" colspan="1" rowspan="1" style="text-align:left"><p>16,43</p></td><td class="" colspan="1" rowspan="1" style="text-align:left"><p>65,88</p></td></tr><tr class=""><td class="" colspan="1" rowspan="1" style="text-align:left"><p>Aardolie-industrie, chemische en farmaceutische industrie</p></td><td class="" colspan="1" rowspan="1" style="text-align:left"><p>14,62</p></td><td class="" colspan="1" rowspan="1" style="text-align:left"><p>17,09</p></td><td class="" colspan="1" rowspan="1" style="text-align:left"><p>18,08</p></td><td class="" colspan="1" rowspan="1" style="text-align:left"><p>19,98</p></td><td class="" colspan="1" rowspan="1" style="text-align:left"><p>103,3</p></td></tr><tr class=""><td class="" colspan="1" rowspan="1" style="text-align:left"><p>Overige industrie</p></td><td class="" colspan="1" rowspan="1" style="text-align:left"><p>41,07</p></td><td class="" colspan="1" rowspan="1" style="text-align:left"><p>47,04</p></td><td class="" colspan="1" rowspan="1" style="text-align:left"><p>44,06</p></td><td class="" colspan="1" rowspan="1" style="text-align:left"><p>49,03</p></td><td class="" colspan="1" rowspan="1" style="text-align:left"><p>156,38</p></td></tr><tr class=""><td class="" colspan="7" rowspan="1" style="text-align:left"><p>Milieudienstverlening</p></td></tr><tr class=""><td class="" colspan="1" rowspan="3" style="text-align:left"><p></p></td><td class="" colspan="1" rowspan="1" style="text-align:left"><p>Elektriciteit en waterleiding</p></td><td class="" colspan="1" rowspan="1" style="text-align:left"><p>9,53</p></td><td class="" colspan="1" rowspan="1" style="text-align:left"><p>11,28</p></td><td class="" colspan="1" rowspan="1" style="text-align:left"><p>11,43</p></td><td class="" colspan="1" rowspan="1" style="text-align:left"><p>11,33</p></td><td class="" colspan="1" rowspan="1" style="text-align:left"><p>39,06</p></td></tr><tr class=""><td class="" colspan="1" rowspan="1" style="text-align:left"><p>Afvalbeheer (exclusief recycling)</p></td><td class="" colspan="1" rowspan="1" style="text-align:left"><p>1,37</p></td><td class="" colspan="1" rowspan="1" style="text-align:left"><p>1,62</p></td><td class="" colspan="1" rowspan="1" style="text-align:left"><p>1,53</p></td><td class="" colspan="1" rowspan="1" style="text-align:left"><p>1,66</p></td><td class="" colspan="1" rowspan="1" style="text-align:left"><p>9,39</p></td></tr><tr class=""><td class="" colspan="1" rowspan="1" style="text-align:left"><p>Recycling</p></td><td class="" colspan="1" rowspan="1" style="text-align:left"><p>0,31</p></td><td class="" colspan="1" rowspan="1" style="text-align:left"><p>0,37</p></td><td class="" colspan="1" rowspan="1" style="text-align:left"><p>0,38</p></td><td class="" colspan="1" rowspan="1" style="text-align:left"><p>0,51</p></td><td class="" colspan="1" rowspan="1" style="text-align:left"><p>1,78</p></td></tr><tr class=""><td class="" colspan="7" rowspan="1" style="text-align:left"><p>Overig</p></td></tr><tr class=""><td class="" colspan="1" rowspan="1" style="text-align:left"><p></p></td><td class="" colspan="1" rowspan="1" style="text-align:left"><p>Bouw</p></td><td class="" colspan="1" rowspan="1" style="text-align:left"><p>14,87</p></td><td class="" colspan="1" rowspan="1" style="text-align:left"><p>18,34</p></td><td class="" colspan="1" rowspan="1" style="text-align:left"><p>15,81</p></td><td class="" colspan="1" rowspan="1" style="text-align:left"><p>16,51</p></td><td class="" colspan="1" rowspan="1" style="text-align:left"><p>79,12</p></td></tr><tr class=""><td class="" colspan="1" rowspan="1" style="text-align:left"><p></p></td><td class="" colspan="1" rowspan="1" style="text-align:left"><p>Dienstverlening</p></td><td class="" colspan="1" rowspan="1" style="text-align:left"><p>106,69</p></td><td class="" colspan="1" rowspan="1" style="text-align:left"><p>124,02</p></td><td class="" colspan="1" rowspan="1" style="text-align:left"><p>127,59</p></td><td class="" colspan="1" rowspan="1" style="text-align:left"><p>129,73</p></td><td class="" colspan="1" rowspan="1" style="text-align:left"><p>701,07</p></td></tr><tr class=""><td class="" colspan="7" rowspan="1" style="text-align:left"><p>Totaal</p></td></tr><tr class=""><td class="" colspan="1" rowspan="1" style="text-align:left"><p></p></td><td class="" colspan="1" rowspan="1" style="text-align:left"><p></p></td><td class="" colspan="1" rowspan="1" style="text-align:left"><p>206,89</p></td><td class="" colspan="1" rowspan="1" style="text-align:left"><p>242,84</p></td><td class="" colspan="1" rowspan="1" style="text-align:left"><p>241,07</p></td><td class="" colspan="1" rowspan="1" style="text-align:left"><p>252,68</p></td><td class="" colspan="1" rowspan="1" style="text-align:left"><p>1.183,19</p></td></tr></tbody></table><p>Verwachte ontwikkelingen in belangrijke economische sectoren:</p><p>In het stroomgebied van de Maas woonden in 2011 3,5 miljoen mensen, dat is ongeveer 21% van de totale bevolking in Nederland. In de periode 2005 - 2011 is de bevolking met ongeveer 1,1% toegenomen, tegen 2,4% voor Nederland. Voor de periode 2015 - 2027 wordt verwacht dat de bevolking van het stroomgebied van de Maas nauwelijks zal toenemen. Er wordt rekening gehouden met een groei van ongeveer 0,4% (tegenover 3,7% landelijk).</p></section><section class="geen"><p class="heading_2" id="d3e10010">Kostenterugwinning van waterdiensten</p><p>Vrijwel alle kosten van waterkwaliteitsbeheer worden gefinancierd door lokale en regionale heffingen van waterschappen en gemeenten en de kostprijs van drinkwater. Nederland onderscheidt vijf waterdiensten:</p><p>Voor deze waterdiensten is de kostenterugwinning 96-104%. Zie paragraaf 2.1 van het maatregelprogramma voor een nadere toelichting. Voor alle waterdiensten is het mechanisme van kostenterugwinning wettelijk verankerd. Dit zorgt er voor dat degene die gebruik maakt van een waterdienst, ook de kosten daarvoor draagt en dat de verschillende gebruikers een adequate bijdrage leveren in de kosten van de betreffende waterdienst (zie paragraaf 2.1 van het maatregelprogramma voor een nadere toelichting).</p><p>Artikel 9, lid 1, KRW noemt ook milieukosten en kosten van de hulpbronnen. Een groot deel van de kosten van de waterdiensten wordt gemaakt ter bescherming van het milieu en kunnen daarom worden gezien als milieukosten. Doordat deze kosten onderdeel uitmaken van de bestaande heffingen, gaat het hier om geïnternaliseerde milieukosten. De kosten van de aanvullende maatregelen kunnen worden gezien als het nog niet geïnternaliseerde deel van de milieukosten. Op het moment dat de maatregelen worden getroffen, worden de kosten die de verschillende partijen maken op de gebruikelijke manier doorberekend in de lasten die verschillende gebruikers betalen. En daarmee zullen ook deze milieukosten uiteindelijk worden geïnternaliseerd. Doordat het watersysteembeheer onder normale omstandigheden ervoor zorgt dat er voldoende water beschikbaar is voor de verschillende gebruiksfuncties is er in Nederland is geen sprake van significante schaarste op grote schaal. Om deze reden worden de hulpbronkosten verwaarloosbaar geacht en niet verder uitgewerkt.</p><div class="figuur geen" style="width: 100%"><img class="figuur" src="../media/0021.tif" alt="0021.tif"></img><p class="bijschrift">Figuur 6-b. Opgaven verbinden: waterberging en –vertier gaan samen op het Eikendonkplein in Den Bosch.</p></div><p>Naast het terugwinnen van gemaakte kosten kan financiering van het waterbeheer ook worden gebruikt om prikkels te geven om duurzaam om te gaan met water. Een voorbeeld hiervan is het beprijzen van drinkwater. Door per m<span class="superscript">3</span> watergebruik te betalen bestaat een prikkel om zuinig om te gaan met water. Prijsprikkels werken echter niet overal. Zo zal een doorsnee gezin de aanwezigheid van werkgelegenheid sterker laten doorwegen in de beslissing waar men wil wonen, dan de kosten voor watersysteembeheer, ook al zijn deze kosten door het moeten leegpompen van diepe polders in de Randstad duidelijk hoger dan op de hoge zandgronden in het oosten van het land. Evenmin wordt men voor het minder vaak naar de wc gaan beloond met een verlaging van de rioolheffing. Dit laatste heeft te maken met het feit dat het grootste deel van de kosten te maken hebben met investeringen in de infrastructuur en niet afhankelijk is van variabele kosten. De mogelijkheden om via prijsprikkels bewustwording en duurzaam gebruik van water te bevorderen worden nader onderzocht naar aanleiding van een studie van de <a href="https://www.waterkwaliteitsportaal.nl/documenten/december2015publiek/SGBP2/OECD-Study_on_water_governance_in_the_Netherlands.pdf" target="_blank">OECD</a> [67].</p><p>Deze studie van het OECD geeft aan dat het bestaande Nederlandse systeem van financiering van het waterbeheer en de bijbehorende ‘water-governance’ uniek is in de wereld. De OECD ziet Nederland als een mondiale referentie op het gebied van waterbeheer met relatief lage kosten en een stabiele financiële structuur. Een systeemwijziging van de financiering van het waterbeheer is daarom de komende jaren niet aan de orde. Echter, gezien de toekomstige ontwikkelingen is er wel aanleiding om binnen het bestaande stelsel te optimaliseren en zo het bekostigingssysteem duurzaam en toekomstbestendig te maken. Er wordt verder onderzoek gedaan naar de financiering van het waterbeheer op de lange termijn en verdere optimalisatie van het huidige financieringsstelsel.</p></section><section class="geen"><p class="heading_2" id="d3e10101">Kosten en baten</p><p>De totale kosten van het waterbeheer door publieke organisaties, inclusief drinkwaterbedrijven, in Nederland bedragen € 6,67 mld Euro per jaar (<a href="https://www.waterkwaliteitsportaal.nl/documenten/december2015publiek/SGBP2/Water-in-Beeld-2012.pdf" target="_blank">Water in Beeld, 2012</a> [66]).</p><p>Hiervoor dragen waterschappen 42%, drinkwaterbedrijven 21%, gemeenten 20%, het ministerie van Infrastructuur en Milieu 15% en provincies 2%. Wanneer hier de eigen dienstverlening, voornamelijk door industrie en landbouw (bijvoorbeeld voor de winning van water, zuivering, drainage en opslag van water), wordt opgeteld, bedraagt het totaal iets meer dan € 7,5 mld. Daarnaast wordt €1,3 mld besteed aan vaarwegbeheer. Samen is dit is ruim 1% van het BBP (<a href="https://www.waterkwaliteitsportaal.nl/documenten/december2015publiek/SGBP2/OECD-Study_on_water_governance_in_the_Netherlands.pdf" target="_blank">Water governance in the Netherlands</a> [67]).</p><p>De kosten voor het waterkwaliteitsbeheer worden sterk bepaald door de gehanteerde definitie (bereiding van drinkwater, waterzuivering, afvoer via riolering). De gebiedsgerichte KRW maatregelen maken een klein onderdeel uit van kosten van het waterbeheer (ongeveer 5%) en uitvoering van de KRW draagt dan ook zeer gering bij aan de ontwikkeling van de lasten. De toekomstige kostenstijging is vooral te verwachten door vervanging van riolering en extra investeringen voor waterveiligheid. Van de totale wateruitgaven van een huishouden (ongeveer € 600 per jaar) gaat ongeveer 5 - 10% naar gebiedsgerichte KRW maatregelen (<a href="https://www.waterkwaliteitsportaal.nl/documenten/december2015publiek/SGBP2/Ecorys-Bekostiging_waterbeheer-Wie_betaalt_KRW.pdf" target="_blank">Ecorys, 2012</a> [77]). Dit bedrag is vergelijkbaar met schattingen van de betalingsbereidheid van burgers voor verbetering van de waterkwaliteit (<a href="https://www.waterkwaliteitsportaal.nl/documenten/december2015publiek/SGBP2/PBL-Ex_ante-KRW-Eerste%20beheerplan.pdf" target="_blank">Ex ante evaluatie 2008</a> [12], tabel 5.5).</p><p>De drinkwatersector schat dat er over heel Nederland in de periode 2015 - 2021 jaarlijks € 35 miljoen extra kosten gemaakt moeten worden door drinkwaterbedrijven bovenop de huidige zuiveringsinspanningen om de toenemende verontreiniging met (nieuwe) chemische stoffen uit drinkwater te houden (<a href="https://www.waterkwaliteitsportaal.nl/documenten/december2015publiek/SGBP2/Belangrijke_waterbeheerkwesties-Tweede_beheerplan.pdf" target="_blank">Belangrijke waterbeheerkwesties</a> [48]). Er is echter geen sprake van stijging van de tarieven, doordat deze extra kosten worden opgevangen door besparingen elders in de productie van drinkwater.</p><p>Er zijn regionale verschillen in de kosten van de maatregelen. In hoog Nederland is met name afvoer van belang en zijn projecten veelvuldig gericht op beekherstel (oeverinrichting, hermeandering, etc.). In laag Nederland is in verhouding meer stilstaand water in meren en plassen en poldersloten. Daar komt de chemische kwaliteit eerder tot uiting in de biologie. Bovendien zijn in laag Nederland de kosten voor maatregelen ten behoeve van de veiligheid veel groter dan in hoog Nederland (dijken, pompen, waterberging) en die dragen maar weinig bij aan de waterkwaliteit.</p><p>Waterbeheer in Nederland staat voor een complexe en unieke uitdaging om te kunnen leven in een land dat grotendeels bestaat uit polders en deels onder zeeniveau. Mede hierdoor wordt het waterbeheer in Nederland al decennia lang (en deels noodgedwongen) integraal beschouwd. Hierdoor is het lastig om een precieze uitsplitsing te geven van hoeveel baat ieder van de gebruikers heeft bij bepaalde elementen van het waterbeheer. Zo is waterpeilbeheer – met de daarvoor noodzakelijke aan- en afvoer van water – van belang voor zowel huiseigenaren (voorkomen paalrot), landbouw (irrigatie, drainage), natuur (bestrijding van verdroging), industrie (koel- en proceswater) en recreatie (pleziervaart). Het is niet goed mogelijk om op basis van kwantitatieve informatie aan te tonen of ieder van deze belanghebbenden precies betaalt naar rato van het belang dat ze hebben bij (in dit voorbeeld) waterpeilbeheer. De beslissing over wat een adequate bijdrage is van de verschillende gebruikers is daarom het resultaat van een politieke afweging op regionaal niveau, waarbij belang-betaling-zeggenschap een leidend principe is.</p><p>Het uitvoeren van de maatregelen leidt tot verbetering van de waterkwaliteit. Dit levert directe baten op in de vorm van een grotere biodiversiteit. Dat wil zeggen een hogere natuurwaarde binnen en buiten de Natura 2000-gebieden: meer soorten algen, waterplanten, macrofauna en vissen. Schoon en helder water in combinatie met aantrekkelijke natuurvriendelijke oevers en andere natte natuurgebieden zorgen ook voor een verbetering van de ruimtelijke kwaliteit. Dit betekent een betere leefomgeving, betere kwaliteit van wonen en een aantrekkelijk vestigingsklimaat voor bedrijven. Daarnaast leveren de verbetering van de waterkwaliteit en de herinrichting van watergangen een toename van de recreatieve mogelijkheden op. Tenslotte kan de verbetering van de waterkwaliteit leiden tot vereenvoudiging van de zuivering voor drinkwater. Al deze baten hebben vooral een gebruiks- en belevingswaarde met mogelijk positieve effecten op de gezondheid. De belangrijkste verdienste van al deze inspanningen is dat ook toekomstige generaties verzekerd kunnen zijn van voldoende en schoon water, maar ondanks verschillende pogingen blijken baten lastig in geld uit te drukken (<a href="https://www.waterkwaliteitsportaal.nl/documenten/december2015publiek/SGBP2/PBL-Ex_ante-KRW-Eerste%20beheerplan.pdf" target="_blank">Ex ante evaluatie 2008</a> [12], <a href="https://www.waterkwaliteitsportaal.nl/documenten/december2015publiek/SGBP2/OECD-Study_on_water_governance_in_the_Netherlands.pdf" target="_blank">Water governance in the Netherlands</a> [67]). In paragraaf 5.4.1 is al benadrukt dat, ondanks de algemene monitoring en de specifieke projectmonitoring, het inschatten van het effect van maatregelen voor de ‘ecoogische kwaliteitsratio’ en biodiversiteit grote onzekerheden kent. Bij het inschatten van baten wordt deze onzekerheid nog vergroot doordat er een doorvertaling gemaakt moet worden naar ecosysteemdiensten en beleving. In het Europese project BIOMOT (<a href="http://www.biomotivation.eu/" target="_blank">www.biomotivation.eu</a>) wordt ook geconcludeerd dat een natuurlijke omgeving betekenisvol is voor mensen, maar dat het uitdrukken in euro’s niet goed mogelijk is.</p><p>Door de verbeterde chemische waterkwaliteit is het vooral effectief om gebiedsgerichte maatregelen te treffen die de inrichting van watersystemen verbeteren. Hiermee kan het meeste doelbereik worden gerealiseerd tegen de laagste kosten. Vandaar dat mede op basis van de <a href="https://www.waterkwaliteitsportaal.nl/documenten/december2015publiek/SGBP2/Strategische_mkba_van_de_europese_kaderrichtlijn_water_2006.pdf" target="_blank">Strategische MKBA</a> [78] bij de voorbereiding van de eerste stroomgebiedbeheerplannen als strategische richting is gekozen voor een nadruk op inrichtingsmaatregelen. Door gebiedsgericht te zoeken naar maatwerkoplossingen voor regionale problemen, is in 2009 een kosteneffectief maatregelenpakket gerealiseerd, dat er daadwerkelijk toe heeft geleid dat de biologische kwaliteit erop vooruit is gegaan. Ook voor het tweede stroomgebiedbeheerplan is door gebiedsgerichte maatwerkoplossingen voor de inrichting van watersystemen gezorgd voor een kosteneffectief maatregelenpakket. Onderzoek heeft steun gegeven aan de omvang van de huidige inspanning. In de Balans voor de Leefomgeving 2014 wordt geconcludeerd: “De huidige waterkwaliteit is in het algemeen voldoende voor veel gebruiksfuncties, zoals de drinkwaterproductie, landbouw, scheepvaart en recreatie.”. Tevens wordt gesteld: “Nu de waterkwaliteit in veel wateren substantieel is verbeterd, is het herstel van de ecologische inrichting de meest effectieve maatregel om de ecologische kwaliteit structureel te verbeteren” (<a href="https://www.waterkwaliteitsportaal.nl/documenten/december2015publiek/SGBP2/PBL-Balans-van-de-Leefomgeving.pdf" target="_blank">PBL</a> [79]). Een significante extra inspanning met basismaatregelen levert minder extra baten op.</p></section></section></body></html>