
<!DOCTYPE html
  PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="content-type" content="text/html; charset=UTF-8"></meta><link rel="stylesheet" type="text/css" href="custom.css"></link><title>Bevoegde autoriteiten en proces</title></head><body><section class="geen"><p class="heading_1" id="d3e10178">Bevoegde autoriteiten en proces</p><section class="geen"><p class="heading_2" id="d3e10186">Inleiding</p><p>De lijst van bevoegde autoriteiten in het Nederlandse deel van het internationale stroomgebiedsdistrict kent vier categorieën: rijk, provincie, waterschap en gemeente. In dit hoofdstuk wordt voor iedere autoriteit een omschrijving gegeven van wat diens taken en bevoegdheden zijn. Ook wordt ingegaan op de juridische status en de relevante wetgeving van iedere autoriteit.</p><p>Alle partijen hebben intensief samengewerkt aan het opstellen van dit stroomgebiedbeheerplan. Door middel van een actieve betrokkenheid, informatievoorziening en raadpleging van het publiek zijn maatschappelijke organisaties en burgers bij dit proces betrokken, zowel op regionaal, nationaal als internationaal niveau.</p><p>Op landelijk niveau zijn conform artikel 14 KRW formeel ter consultatie voorgelegd: het werkprogramma en tijdschema, de belangrijkste waterbeheerkwesties en het ontwerp-stroomgebiedbeheerplan. Verder zijn de ontwerp-plannen van Rijkswaterstaat, provincies en waterschappen ter inzage gelegd.</p><p>Hiermee wordt invulling gegeven aan bijlage VII, deel A, punten 8 tot en met 11, KRW.</p></section><section class="geen"><p class="heading_2" id="d3e10210">Bevoegde autoriteiten</p><p>Gemeenten, waterschappen, provincies en het rijk hebben een gezamenlijke verantwoordelijkheid voor de uitvoering van de KRW. Alle bestuurslagen zijn daarom bevoegde autoriteit, maar ieder heeft daarbij een eigen verantwoordelijkheid.</p><p>Het rijk is verantwoordelijk voor het landelijk beleid en tevens beheerder van de rijkswateren.</p><p>Operationele beheerstaken worden uitgevoerd door Rijkswaterstaat. Het ministerie van Infrastructuur en Milieu vertegenwoordigt het rijk bij de internationale afstemming. De waterschappen zijn beheerder van de overige oppervlaktewateren. De waterschappen zijn daarnaast ook verantwoordelijk voor het zuiveringsbeheer en het operationele grondwaterbeheer. De provincie stelt doelen vast voor regionale oppervlaktewaterlichamen en voor grondwaterlichamen. De provincie is verantwoordelijk voor het strategische grondwaterbeheer en bevoegd gezag voor drie categorieën grondwateronttrekkingen en infiltraties: de openbare drinkwaterwinning, ondergrondse energieopslag en industriële onttrekkingen van meer dan 150.000 m<span class="superscript">3</span> per jaar. Provincies en gemeenten zijn aandeelhouder van drinkwaterbedrijven, die verantwoordelijk zijn voor de levering van drinkwater. Gemeenten zijn verantwoordelijk voor het transport van huishoudelijk afvalwater naar zuiveringsinstallaties via de riolering. Daarnaast hebben zij een hemel- en grondwaterzorgplicht.</p><p>De Inspectie Leefomgeving en Transport en de Nederlandse Voedsel- en Warenautoriteit zien toe op de naleving van nationale en internationale wetten en regels. Zo ziet de Inspectie Leefomgeving en Transport toe op het gebruik van particuliere bronnen voor drinkwaterwinning (veelal campings). De Nederlandse Voedsel- en Warenautoriteit is onder meer belast met het toezicht op het gebruik van water bij het bereiden van levensmiddelen, zodat het gebruikte water op elke plek in het productieproces voldoet aan wettelijke normen. Het rijk of een provincie kan met besluiten of handelingen optreden in plaats van een waterschap of een gemeente. In situaties waarin bovenregionale belangen of internationale verplichtingen spelen, kan de minister van Infrastructuur en Milieu de toezichtinstrumenten benutten. Provincies houden toezicht op waterschappen en gemeenten en waar nodig kan de provincie gebruik maken van instructies of aanwijzingen.</p></section><section class="geen"><p class="heading_2" id="d3e10237">Proces</p><section class="geen"><p class="heading_3" id="d3e10245">Internationaal</p><p>De internationale afstemming en harmonisatie voor alle EU-landen is uitgewerkt in een Common</p><p>Implementation Strategy. De lidstaten en de Europese Commissie coördineren het werk in de Strategic Coordination Group en diverse onderliggende internationale werkgroepen. Besluitvorming vindt plaats in het overleg met waterdirecteuren van alle lidstaten en de Europese Commissie. Producten zijn richtsnoeren (Guidance Documents, waarin lidstaten en Europese Commissie samen afspreken op welke wijze de richtlijn wordt geïnterpreteerd), en andere veelal technisch inhoudelijke documenten waarin diverse praktijkervaringen zijn beschreven. De afgestemde producten zijn publiekelijk toegankelijk via <a href="https://circabc.europa.eu/faces/jsp/extension/wai/navigation/container.jsp" target="_blank">circabc.europa.eu/faces/jsp/extension/wai/navigation/container.jsp</a>.</p><p>De multilaterale internationale afstemming voor de grotere wateren van het hele stroomgebiedsdistrict vindt plaats in het kader van de Internationale Maascommissie (IMC, <a href="http://www.meuse-maas.be/Accueil.aspx" target="_blank">www.meuse-maas.be</a>). Deze wateren bestaan uit de hoofdstroom van de Maas en de belangrijkste zijrivieren en grondwaterlichamen in de grensgebieden. De zeven Verdragspartners van het Maasverdrag zijn Frankrijk, Duitsland, Luxemburg, Het Brussels Gewest, Wallonië, Vlaanderen en Nederland. Deze komen één maal per jaar bijeen in de Plenaire vergadering, waarin besloten wordt over de implementatie van de verplichtingen van het Maasverdrag. Voorbereiding van het gezamenlijk overleg gebeurt in het Delegatie Leiders Overleg (DLO) wat wordt voorbereid door de Regiegroep. De technisch inhoudelijke voorbereiding van producten wordt gedaan door een aantal werkgroepen (KRW, Hydrologie, Monitoring) en projectgroepen (vis/ecologie, chemie).</p><p>Er wordt gestreefd naar zoveel mogelijk bilaterale afstemming, soms trilateraal. Zo is er voor de Grensmaas een bilaterale Vlaams-Nederlandse Grensmaascommissie. Afstemming met Vlaanderen vindt plaats in de in 2014 ingestelde Grensoverschrijdende Werkgroepen (GOW). Overstijgende zaken worden afgestemd in een jaarlijks Vlaams-Nederlands overleg. Afstemming met Wallonië vindt plaats via de GOW Jeker-Geul. Afstemmingsresultaten worden teruggekoppeld naar de IMC.</p><p>Voor Duitsland geldt dat de coördinatie van de implementatie van de KRW voor de kleinere grensoverschrijdende wateren in het werkgebied van de Maas plaatsvindt in de subcommissies onder de Permanente Nederlands-Duitse Grenswateren Commissie (PGC). Dit overleg vindt plaats op het niveau van de rijks- en provinciale overheid en waterschappen (alleen in de subcommissies vertegenwoordigd). Afstemmingsresultaten die via de PGC tot stand komen vinden hun weg richting de IMC. De internationaal gecoördineerde implementatieresultaten voor de kleine grenswateren worden geïntegreerd in de afzonderlijke nationale stroomgebiedbeheerplannen voor het Nederlandse en Belgische deel van het Maasstroomgebied en het Duitse deel voor Noord Rijn Westfalen.</p><p>Voor het werkgebied hebben de Verdragspartners van het Maasverdrag in 2009 samen een overkoepelend internationaal deel van het stroomgebiedbeheerplan opgesteld. Daarbij lag de focus op een aantal internationaal afgestemde beheerkwesties zoals:</p><p>Het internationale deel van het stroomgebiedbeheerplan Maas 2015 borduurt voort op deze beheerkwesties. Nieuw is dat deze keer onder het thema waterkwantiteit, met daarin zowel hoog- als laagwater, aandacht besteed zal worden aan klimaatadaptatie. Ook wordt in dit kader gewerkt aan een verbeterd gezamenlijk zicht op de ontwikkeling van de watertemperatuur. Er zal geen nieuw aanvullend beleid worden voorgesteld anders dan het nationale beleid. De uitvoering van het Kierbesluit door Nederland is de belangrijkste internationaal afgesproken maatregel om de vispasseerbaarheid in het stroomgebied van de Maas te verbeteren.</p><p>Er zijn geen grensoverschrijdende meren of overgangswateren. Kustwateren grenzen wel aan buurlanden. Er vindt intensieve afstemming plaats onder de Kaderrichtlijn Marien. Er is geen sprake van grensoverschrijdende grondwaterlichamen. Wel vindt grondwaterstroming over de grens plaats in westelijke richting. Het meetprogramma is dusdanig ingericht dat de grondwaterstroming afdoende in beeld kan worden gebracht.</p></section><section class="geen"><p class="heading_3" id="d3e10348">Nationaal</p><p>Bij de implementatie heeft de Stuurgroep Water een belangrijke rol. Deelnemers aan dit overleg zijn het rijk, vertegenwoordigers van de Regionale Bestuurlijke Overleggen, de koepelorganisaties van provincies (Interprovinciaal Overleg), waterschappen (Unie van Waterschappen) en gemeenten (Vereniging van Nederlandse Gemeenten) en de drinkwatersector. De Stuurgroep Water wordt voorgezeten door de minister van Infrastructuur en Milieu. De Stuurgroep Water stelt de landelijke kaders vast voor de regionale uitvoering in de vier Nederlandse stroomgebieden.</p><p>In het kader van het <a href="https://www.waterkwaliteitsportaal.nl/documenten/december2015publiek/SGBP2/Bestuursakkoord_water_getekend.pdf" target="_blank">Nationaal Bestuursakkoord Water</a> [80] zijn nadere afspraken gemaakt over de coördinatie en verantwoordelijkheden. Provincies en waterschappen hebben dit voor de KRW uitgewerkt in een handreiking. De OECD heeft de samenwerking tussen de verschillende overheden en andere partijen in detail bestudeerd en in het algemeen positief gewaardeerd (<a href="https://www.waterkwaliteitsportaal.nl/documenten/december2015publiek/SGBP2/OECD-Study_on_water_governance_in_the_Netherlands.pdf" target="_blank">Water governance in the Netherlands</a> [67]).</p><p>Ter voorbereiding van de actualisatie van het stroomgebiedbeheerplan 2009 is in 2010 een uitgebreide evaluatie uitgevoerd. Deze evaluatie richtte zich zowel op het nationale proces (waaronder het gevolgde trechtervormige proces via de Decembernota’s 2005 en 2006 en de Ex ante Evaluatie 2008), de regionale gebiedsprocessen alsook de grensoverschrijdende samenwerking. Naast ca. 50 diepte-interviews zijn ca. 1000 personen via een schriftelijke enquête bevraagd. Op basis van de evaluatie is het <a href="https://www.waterkwaliteitsportaal.nl/documenten/december2015publiek/SGBP2/KRW_werkprogramma_stroomgebiedbeheerplannen_2015-versie2012.pdf" target="_blank">werkprogramma 2010 - 2015</a> [81] opgesteld.</p><p>De uitvoering van de maatregelen in de periode 2010 - 2015 is nauwlettend gevolgd. Jaarlijks is de Tweede Kamer geïnformeerd over de voortgang van de uitvoering via Water in Beeld. In december 2012 is een formele <a href="https://www.helpdeskwater.nl/onderwerpen/wetgeving-beleid/kaderrichtlijn-water/sgbp/" target="_blank">tussenrapportage</a> [82] opgesteld voor de Europese Commissie.</p><p>Als uitvloeisel van het stroomgebiedbeheerplan 2009 is een Innovatieprogramma KRW opgezet en uitgevoerd in de jaren 2010 - 2012 (zie paragraaf 5.2). De resultaten van de onderzoeksmaatregelen zijn als input gebruikt bij het opstellen van de huidige maatregelenprogramma’s.</p><p>Het stroomgebiedbeheerplan en de bijbehorende samenvatting van het maatregelprogramma is gemaakt door het rijk als onderdeel van het Nationaal Waterplan, maar is voor een belangrijk deel gebaseerd op informatie die de overheden gezamenlijk hebben aangeleverd. Het <a href="https://www.waterkwaliteitsportaal.nl/documenten/december2015publiek/SGBP2/RWS-BPRW_2016-2021.pdf" target="_blank">Beheer- en Ontwikkelplan Rijkswateren</a> [83] bevat informatie over de rijkswateren.</p><p> In elk (deel)stroomgebied is een Regionaal Bestuurlijk Overleg (RBO) ingesteld voor de bestuurlijke afstemming. Alle regionale overheden zijn hierin betrokken en het rijk is vertegenwoordigd. In het RBO wordt afstemming gezocht over de systeemanalyse, doelen en de maatregelen, besluiten liggen voor aan de individuele besturen. Er heeft een bestuurlijke integratie plaatsgevonden van de KRW en het zoetwatervoorzieningsspoor van het Deltaplan Hoge Zandgronden. Het RBO heet daarom nu Stuurgroep RBOM/DHZ.</p><p>De voorbereiding van dit overleg vindt plaats in het Regionaal Ambtelijk Overleg, waaronder een aantal werkgroepen actief zijn. Per subwerkgebied was ook een klankbordgroep actief met daarin vertegenwoordigd de verschillende belanghebbenden uit het gebied. Deze klankbordgroepen hebben de Regionaal Bestuurlijk Overleggen geadviseerd.</p><p>Elke regionale overheid heeft tevens de informatie van het stroomgebiedbeheerplan in meer gedetailleerde vorm opgenomen in haar waterplannen . <a href="https://www.waterkwaliteitsportaal.nl/Error/NotFound?aspxerrorpath=/documenten/december2015publiek/SGBP2/" target="_blank">De regionale waterplannen van de provincies</a> [84] (voor 2010 - 2015) en de <a href="https://www.waterkwaliteitsportaal.nl/Error/NotFound?aspxerrorpath=/documenten/december2015publiek/SGBP2/" target="_blank">waterbeheerplannen van de waterschappen</a> [85] (voor 2010 - 2015) zijn te vinden op <a href="https://www.helpdeskwater.nl/algemene-onderdelen/structuur-pagina'/zoeken-site/@31640/regionale/" target="_blank">www.helpdeskwater.nl</a>. Deze plannen bevatten informatie over regionale oppervlaktewateren en het grondwater. Gemeentelijke maatregelen kunnen zijn vastgesteld in een college- en/of raadsbesluit, in gemeentelijke rioleringsplannen, in gemeentelijke structuurvisies of stedelijke waterplannen.</p><p>Hiermee bestaat de kans dat de informatie versnipperd is. Daarom zijn ‘factsheets’ gemaakt met informatie per oppervlakte- en grondwaterlichaam (<a href="https://www.waterkwaliteitsportaal.nl/" target="_blank">www.waterkwaliteitsportaal.nl</a>). De factsheets zijn vastgesteld als onderdeel van de genoemde plannen, voor de onderdelen waarvoor het bestuursorgaan verantwoordelijk is.</p></section></section><section class="geen"><p class="heading_2" id="d3e10419">Raadpleging publiek</p><p>Waterschappen, gemeenten, provincies en het rijk hebben intensief samengewerkt aan het opstellen van dit stroomgebiedbeheerplan. Door middel van een actieve betrokkenheid, informatievoorziening en raadpleging van het publiek zijn maatschappelijke organisaties en burgers bij dit proces betrokken, zowel op regionaal, nationaal als internationaal niveau. Vooral de door de waterbeheerders georganiseerde gebiedsprocessen zijn belangrijk geweest om alle betrokkenen mee te nemen bij het formuleren van doelen en maatregelen. Hiermee is invulling gegeven aan artikel 14 KRW.</p><section class="geen"><p class="heading_3" id="d3e10433">Nationaal</p><p>Nederlanders zijn goed geïnformeerd over wateropgaven in vergelijking met andere Europese lidstaten. Daarbij wordt waterkwaliteit veel minder als een probleem gezien als gemiddeld binnen Europa. Tenslotte zijn Nederlanders binnen Europa het meest van mening dat de waterkwaliteit in de afgelopen 10 jaar is verbeterd (<a href="https://www.waterkwaliteitsportaal.nl/documenten/december2015publiek/SGBP2/Eurobarometer344-Attitudes_of_Europeans_towards_water.pdf" target="_blank">Eurobarometer</a> [86]).</p><p>In het landelijke Overlegorgaan Infrastructuur en Milieu, een onderdeel van de Directie Participatie van het Ministerie van Infrastructuur en Milieu, is de afgelopen jaren frequent gesproken over de hoofdlijnen van het waterkwaliteitsbeleid en de uitvoering en actualisatie van het stroomgebiedbeheerplan in het bijzonder. In dit overlegorgaan zijn de belangrijkste landelijk opererende maatschappelijke organisaties vertegenwoordigd. Daarnaast heeft het rijk drie series met themabijeenkomsten georganiseerd met de maatschappelijke organisaties. In 2011 stond het werkprogramma en tijdschema centraal bij de themabijeenkomsten, maar ging er ook veel aandacht uit naar de gevolgen van de economische crisis op de uitvoering van de lopende plannen. In 2013 ging het over de resterende opgave voor het waterkwaliteitsbeheer en de kostenterugwinning. In 2015 staat het ontwerp-stroomgebiedbeheerplan centraal. Er zijn aparte themabijeenkomsten georganiseerd met de maatschappelijke organisaties voor industrie, landbouw, drinkwater en met een combinatie van natuur, recreatie en visserij.</p><p>Een belangrijk resultaat van de eerste serie themabijeenkomsten was dat de maatschappelijke organisaties zelf wilden aangeven wat naar hun opvatting de resterende opgaven zijn (conform artikel 14, lid 1, onder b, KRW). Om die reden hebben zij zelf een bijdrage geleverd aan het document belangrijke waterbeheerkwesties. Een ander belangrijk resultaat van de themabijeenkomsten en een aanvullende analyse was de relatie van de perceptie van de toestand van de waterkwaliteit door de maatschappelijke organisaties en door de KRW methode (tabel 7-a).</p><table class=""><caption class="">Tabel 7-a. Perceptie van waterkwaliteit volgens het toestandsoordeel 2009 en volgens belangenpartijen.</caption><colgroup><col id="col1" style="width: 25%"></col><col id="col2" style="width: 25%"></col><col id="col3" style="width: 25%"></col><col id="col4" style="width: 25%"></col></colgroup><thead class=""><tr class=""><th class="" colspan="1" rowspan="1" style="text-align:left"><p></p></th><th class="" colspan="1" rowspan="1" style="text-align:left"><p>Chemie</p></th><th class="" colspan="1" rowspan="1" style="text-align:left"><p>Ecologie oppervlaktewater</p></th><th class="" colspan="1" rowspan="1" style="text-align:left"><p>Grondwater-kwantiteit</p></th></tr></thead><tbody class=""><tr class=""><td class="" colspan="1" rowspan="1" style="text-align:left"><p>Kaderrichtlijn Water</p></td><td class="" colspan="1" rowspan="1" style="text-align:left"><p>Bijna goed</p></td><td class="" colspan="1" rowspan="1" style="text-align:left"><p>Overwegend niet goed</p></td><td class="" colspan="1" rowspan="1" style="text-align:left"><p>Goed</p></td></tr><tr class=""><td class="" colspan="1" rowspan="1" style="text-align:left"><p>Belangenpartijen</p></td><td class="" colspan="1" rowspan="1" style="text-align:left"><p></p></td><td class="" colspan="1" rowspan="1" style="text-align:left"><p></p></td><td class="" colspan="1" rowspan="1" style="text-align:left"><p></p></td></tr><tr class=""><td class="" colspan="1" rowspan="1" style="text-align:left"><p>Drinkwater</p></td><td class="" colspan="1" rowspan="1" style="text-align:left"><p>Onvoldoende</p></td><td class="" colspan="1" rowspan="1" style="text-align:left"><p>Voldoende m.u.v. watertemperatuur</p></td><td class="" colspan="1" rowspan="1" style="text-align:left"><p>Voldoende</p></td></tr><tr class=""><td class="" colspan="1" rowspan="1" style="text-align:left"><p>Landbouw</p></td><td class="" colspan="1" rowspan="1" style="text-align:left"><p>Voldoende</p></td><td class="" colspan="1" rowspan="1" style="text-align:left"><p>Voldoende m.u.v. verzilting en bacteriologisch</p></td><td class="" colspan="1" rowspan="1" style="text-align:left"><p>Voldoende mits beregening mogelijk blijft</p></td></tr><tr class=""><td class="" colspan="1" rowspan="1" style="text-align:left"><p>Industrie</p></td><td class="" colspan="1" rowspan="1" style="text-align:left"><p>Voldoende</p></td><td class="" colspan="1" rowspan="1" style="text-align:left"><p>Voldoende mits koeling mogelijk blijft</p></td><td class="" colspan="1" rowspan="1" style="text-align:left"><p>Voldoende</p></td></tr><tr class=""><td class="" colspan="1" rowspan="1" style="text-align:left"><p>Natuur, recreatie, visserij</p></td><td class="" colspan="1" rowspan="1" style="text-align:left"><p>Onvoldoende (consumptie paling)</p></td><td class="" colspan="1" rowspan="1" style="text-align:left"><p>Overwegend niet goed</p></td><td class="" colspan="1" rowspan="1" style="text-align:left"><p>Natuur: verdroging</p></td></tr></tbody></table><p>Om naast actieve betrokkenheid van maatschappelijke organisaties ook betrokkenheid van individuele burgers te bevorderen, zijn op landelijk niveau verschillende initiatieven en projecten opgestart. Van 2004 - 2012 liep de campagne ‘Nederland leeft met Water’. Deze breed opgezette campagne had als doel Nederlanders bewust(er) te maken van de betekenis van schoon en veilig water en om hun actieve betrokkenheid bij het waterbeleid te vergroten. Een belangrijk element vormt het gebruik van massamedia (billboards, advertenties, tv-spotjes). Sinds 2008 is het merkbeeld van de campagne Nederland als drijvend vlot. Dit beeld symboliseert onze afhankelijkheid van schoon en veilig water, maar ook de dilemma’s welke samenhangen met waterbeheer in ons dichtbevolkte land. In 2013 is de campagne aangepast naar ‘Nederland werkt met Water’ om ieders eigen rol te benadrukken bij veilig, voldoende en schoon water en in 2014 is de publiekscampagne ‘Ons water’ gestart.</p><p>Steeds meer informatie wordt uitgewisseld via sociale media. Eind 2011 is verkend wat er rond waterkwaliteit speelt op de sociale netwerken. Omdat dat beperkt was en om de discussie te bevorderen, zijn vervolgens <a href="https://www.youtube.com/playlist?list=PLKAZHri1nLraEH2T9YJUjgTdcdStUxCva&amp;feature=plcp" target="_blank">korte filmpjes</a> [87] gemaakt die een belasting of een maatregel belichten.</p><p>Er zijn diverse landelijke bijeenkomsten georganiseerd om in gesprek te gaan over de implementatie van de KRW. Enkele voorbeelden:</p><p>Daarnaast is er regelmatig aandacht in landelijke pers. Zo is op 21 oktober 2012 in het programma <a href="https://vroegevogels.bnnvara.nl/nieuws/vissen-tellen" target="_blank">Vroege Vogels</a> [89] op Radio 1 aandacht besteed aan de vismonitoring voor de KRW.</p><p>Actieve betrokkenheid van de politiek verloopt middels Algemene Overleggen. Dit vindt minstens twee maal per jaar plaats. Voor de zomer staat de voortgang van de uitvoering van het stroomgebiedbeheerplan 2009 centraal, terwijl in het najaar gekoppeld aan de begrotingsbehandeling de ambitie voor de volgende jaren veel aandacht krijgt. De Kamerleden worden voorafgaand aan de Algemene Overleggen geïnformeerd door de beantwoording van specifieke Kamervragen of door algemene brieven van de bewindspersoon. Informatie over correspondentie van en naar de Kamerleden is over waterkwaliteit is te vinden op de <a href="https://zoek.officielebekendmakingen.nl/dossier/27625?_page=1&amp;sorttype=1&amp;sortorder=4" target="_blank">website van het rijk</a> [90]. Voor aanpalende dossiers (bijvoorbeeld waterveiligheid en zoetwatervoorziening, landbouwbeleid ten aanzien van meststoffen en gewasbeschermingsmiddelen, visserijbeleid) geldt een vergelijkbare wijze van betrokkenheid door de politiek.</p><p>Er is specifieke informatie verstrekt aan de politieke partijen middels technische briefings. Op 23 april 2013 heeft een dergelijke briefing plaatsgevonden over de inbreukprocedure rond waterdiensten en kostenterugwinning. Op 5 juni 2013 heeft het Planbureau voor de Leefomgeving via een technische briefing nader geïnformeerd over hun <a href="https://www.waterkwaliteitsportaal.nl/documenten/december2015publiek/SGBP2/PBL_Kwaliteit_voor_later2-Evaluatie_van_het_waterbeleid.pdf" target="_blank">evaluatie van het waterkwaliteitsbeleid</a> [91].</p><p>Om het publiek en de politiek te informeren over de implementatie van de KRW, zijn er op nationaal niveau verschillende nota’s, programma’s en standpunten uitgebracht. Deze omvatten zowel de voortgang van de uitvoering van het stroomgebiedbeheerplan 2009 als de voorbereiding op de actualisatie van de plannen.</p><p>Bijvoorbeeld:</p><p>Een belangrijk medium voor het verschaffen van informatie op nationaal niveau is in Nederland de website <a href="https://www.helpdeskwater.nl/onderwerpen/wetgeving-beleid/kaderrichtlijn-water/2016-2021/" target="_blank">www.helpdeskwater.nl/sgbp</a>. Op deze website is veel informatie specifiek over de KRW te vinden, waaronder de bovenstaande documentatie. De website is intensief gebruikt voor het communiceren van ontwikkelingen en het beschikbaar stellen van geraadpleegde documenten. De meest bekeken inhoudelijke pagina’s in 2013 is het onderwerp Waterwet met bijna 20.000 hits. De Kaderrichtlijn Water volgt hierna met meer dan 13.300 hits. In 2013 zijn 3482 vragen gesteld aan de Helpdesk Water. Hierbij bleek het thema monitoring de koploper met vooral vragen over waterkwantiteits- en waterkwaliteitsgegevens en de interpretatie hiervan.</p><p>Voorbeelden van andere nationale websites die het publiek informeren en betrekken bij het waterbeheer in Nederland zijn <a href="http://www.pbl.nl/onderwerpen/water" target="_blank">www.pbl.nl/dossiers/water</a>, <a href="http://www.rivm.nl/rvs/" target="_blank">www.rivm.nl/rvs</a> (met doelen voor chemische stoffen), <a href="http://www.stowa.nl/" target="_blank">www.stowa.nl/</a> (met informatie over methoden voor ecologische herstel en innovatieve zuiveringstechnieken) en <a href="http://www.informatiehuiswater.nl/index.html" target="_blank">www.informatiehuiswater.nl/</a>. Daarnaast verschijnen er regelmatig publicaties in vakbladen en tijdschriften waarmee het publiek wordt geïnformeerd, zoals <a href="https://www.h2owaternetwerk.nl/" target="_blank">vakbladh2o.nl/</a> en het digitale <a href="http://www.waterforum.net/" target="_blank">www.waterforum.net</a>.</p><p>In het Waterbesluit is bepaald dat de uniforme openbare voorbereidingsprocedure van de Algemene wet bestuursrecht van toepassing is op:</p><p>Daarbij zijn specifieke randvoorwaarden opgenomen voor consultatie van het publiek. Iedereen dient de gelegenheid te hebben om zienswijzen kenbaar te maken. De stukken worden openbaar gemaakt door: - kennisgeving in de Staatscourant; - kennisgeving in minimaal één landelijk dagblad; - fysiek beschikbaar op het adres van het bestuursorgaan. Voor het werkprogramma met tijdschema en de belangrijke waterbeheerkwesties geldt op grond van artikel 4.1, lid 3, van het Waterbesluit dat ter inzage legging zowel bij het rijk als bij de provincies dient te geschieden. Daarnaast zijn de documenten via internet beschikbaar gesteld.</p><p>De inspraakbepalingen die zijn opgenomen in de Nederlandse wetgeving geven mede invulling aan de bepalingen uit het Verdrag van Aarhus en artikel 14 van de KRW.</p><p>Het rijk heeft in de periode van 22 maart tot en met 21 september 2012 het werkprogramma met het tijdschema voor het opstellen van het stroomgebiedbeheerplan in de inspraak gelegd. Zienswijzen konden zowel schriftelijk als mondeling via het Centrum Publieksparticipatie kenbaar worden gemaakt. Er zijn negen reacties op het document gekomen. Er is een algemeen verslag opgesteld door het Centrum Publieksparticipatie. De insprekers zijn geïnformeerd middels een brief en er zijn enkele gesprekken gevoerd. Het werkprogramma is op onderdelen aangepast en daarna vastgesteld.</p><p>Het rijk heeft in de periode van 22 december 2012 tot en met 21 juni 2013 het document met de belangrijke waterbeheerkwesties voor de actualisatie van het stroomgebiedbeheerplan in de inspraak gelegd. Het betrof één document voor alle nationale delen van de vier stroomgebieden. Het document is opgesteld in nauwe samenwerking met de maatschappelijke organisaties. Het is opgebouwd uit:</p><p>Er zijn vijf reacties binnengekomen, waarvan één uit het buitenland. Er is een algemeen verslag opgesteld door het Centrum Publieksparticipatie. De insprekers zijn geïnformeerd middels een brief. De reacties hebben niet geleid tot aanpassingen. Na actualisatie van het document is deze vastgesteld.</p><p>De inspraaktermijn van de ontwerpen van het Nationaal Waterplan en de stroomgebiedbeheerplannen liep van 23 december 2014 tot en met 22 juni 2015. Ook zijn het ontwerp Beheer- en Ontwikkelplan voor de Rijkswateren en het maatregelprogramma voor de Kaderrichtlijn Mariene Strategie n ter inzage gelegd. Er zijn 53 zienswijzen ingediend, welke zijn uitgewerkt naar 360 deelzienswijzen. Het betreft zienswijzen van waterschappen (7), provincies (3), gemeenten (8), buitenlandse overheden (4), het Deltaprogramma Rijnmond Drechtsteden (1), maatschappelijke organisaties (8), ondernemingen (13) en individuele participanten (9). Waterkwaliteit en de stroomgebiedbeheerplannen bleken het belangrijkste thema. Daarnaast waren er reacties op het mariene Strategie maatregelprogramma en waterveiligheid.</p><p>De reacties op de zienswijzen zijn gebundeld in een Nota van Antwoord. De reacties op de zienswijzen zijn afgestemd met de zienswijzen die zijn ingediend op de plannen van provincies en waterschappen. De reacties hebben geleid tot verschillende aanpassingen aan de tekst. Zo is beter een relatie gelegd tussen de geconstateerde problemen met de waterkwaliteit, de oorzaken daarvan en de maatregelen die daarvoor specifiek worden genomen.</p></section><section class="geen"><p class="heading_3" id="d3e10983">Regionaal</p><p>Bij uitvoering van de maatregelen uit het stroomgebiedbeheerplan 2009 is ruim aandacht besteed aan het informeren en betrekken van bewoners en maatschappelijke organisaties. Dat geldt in het bijzonder voor projecten met inrichtingsmaatregelen. Hierbij is met uiteenlopende communicatiemiddelen informatie gegeven over de noodzaak van de maatregelen en aard van de werkzaamheden. Ook zijn in veel gevallen bijeenkomsten en andere inspraak-activiteiten georganiseerd. Deze activiteiten waren in de eerste plaats gericht op direct omwonenden en betrokkenen. Vaak zijn na uitvoering excursies naar het gebied georganiseerd. Op de websites van de waterbeheerders en in de regionale kranten zijn uitgevoerde maatregelen onder de aandacht gebracht.</p><p>Maatschappelijke (belangen)-organisaties zijn op diverse manieren, onder meer door middel van workshops, overlegtafels, excursies en symposia, betrokken bij de implementatie van de KRW. Zij zijn geïnformeerd over de voorgenomen waterkwaliteitsdoelen en de mogelijke maatregelen en zijn in de gelegenheid gesteld hun mening daarover te geven. De resultaten van deze bijeenkomsten zijn verwerkt in notities gericht aan het Regionale Ambtelijke Overleg (RAO), respectievelijk Stuurgroep RBOM/DHZ en de klankbordgroep in het deelstroomgebied Maas.</p><p>Bij de implementatie hebben deze gebiedsprocessen een belangrijke rol gespeeld. Per gebied is in nauwe samenwerking met alle betrokken overheden en in samenspraak met lokale en regionale belangenorganisaties onderzocht welke knelpunten er bestaan met betrekking tot waterkwaliteit en welk maat regelenprogramma opgesteld moet worden om de doelen te halen. In de gebiedsprocessen hadden de waterschappen een trekkende rol. Met een omvang van enkele tientallen vierkante kilometers bleken gebiedsprocessen vaak het goede schaalniveau te hebben om belangenorganisaties en burgers te informeren over de lokale situatie en om gebiedskennis bij de deelnemers goed te ontsluiten. Geprobeerd is zoveel mogelijk gebruik te maken van bestaande overlegstructuren. Daarmee is een balans gezocht tussen het zo goed mogelijk betrekken van partijen enerzijds en het beperken van de daarvoor benodigde personele capaciteit bij die organisaties anderzijds. De aanpak van deze activiteiten verschilt per stroomgebied (regionaal maatwerk). De actieve betrokkenheid leverde draagvlak voor de uitvoering van de maatregelen op.</p><p>Rijkswaterstaat heeft gekozen voor een aanpak waarbij de belangen van derden via reguliere contacten zijn ingebracht. Daarnaast heeft Rijkswaterstaat aangehaakt bij de gebiedsprocessen van de waterschappen.</p><p>Het overleg met de landbouw is verder versterkt door naast de hier genoemde gebiedsprocessen het Deltaprogramma Agrarisch Waterbeheer te starten. Dit programma maakt gebruik van overlegstructuren op het niveau van organisatieafdelingen (Noord-Brabant) en deelstroomgebieden (Limburg). Voor de regionale consultatie is een klankbordgroep Maas ingesteld, met daarin vertegenwoordigers uit maatschappelijke organisaties en bedrijfsleven. Via deze klankbordgroep (en de gebiedsprocessen) zijn maatschappelijke organisaties en belangengroepen nauw betrokken bij de voorbereiding van de regionale besluitvorming in het Stuurgroep RBOM/DHZ. De klankbordgroep wordt voorgezeten door een onafhankelijk voorzitter, die tevens deelneemt aan de vergadering van het Stuurgroep RBOM/DHZ. Alle belangrijke spelers in het veld zijn direct of indirect in de klankbordgroep vertegenwoordigd, zoals drinkwaterbedrijven, natuurterreinbeheerders, agrariërs, sportvissers, watersporters, industrieën en milieuorganisaties.</p><p>Conclusies en adviezen van de klankbordgroep zijn met een korte notitie of mondeling ingebracht in de Stuurgroep RBOM/DHZ. Daarmee spelen zij een rol in de besluitvorming. Op die manier is de inbreng van belanghebbende overheden en maatschappelijke partijen meegenomen bij de regionale besluitvorming.</p><p>Voor de verschillende ontwerp-(water)plannen van provincies en waterschappen zijn afzonderlijke inspraakprocedures doorlopen, tijdens de periode van zes maanden die geldt voor het ontwerp- stroomgebiedbeheerplan. Deze waterplannen kennen een inspraaktermijn van zes weken op grond van de Algemene wet bestuursrecht. In deze periode zijn op de regionale plannen ongeveer 400 zienswijzen binnengekomen, ingebracht door een honderdtal insprekers. Elke waterbeheerder heeft een antwoord geformuleerd op de zienswijzen, hierover afgestemd binnen het stroomgebied en met het rijk. Deze afgestemde antwoorden zijn opgenomen in een Nota van Antwoord die is vastgesteld bij de bestuurlijke behandeling van het definitieve waterplan.</p><p>De regionale informatievoorziening is voor een belangrijk deel vormgegeven door waterschappen, provincies, gemeenten en Rijkswaterstaat. Informatie naar burgers vindt vooral plaats via de reguliere informatie van waterbeheerders over hun waterplannen,waarbij waterkwaliteit en KRW onderdeel zijn van een bredere informatiestroom van websites, brochures en bijeenkomsten</p><p>Naast algemene informatie gericht op een breed publiek, kunnen geïnteresseerden ook specifieke informatie over regionale maatregelen of monitoringgegevens opvragen en zijn gegevens beschikbaar via de factsheets.</p></section></section><section class="geen"><p class="heading_2" id="d3e11025">Juridische status en relevante wetgeving</p><p>In de Waterwet zijn de onderlinge toezichtverhoudingen van de verschillende betrokken overheden geregeld. Deze toezichtinstrumenten komen voort uit de Waterwet, maar ook uit hoofdstuk 5 van de Wet milieubeheer. Voorts zijn in het kader van het Nationaal Bestuursakkoord Water afspraken gemaakt over de coördinatie. Op gemeenten rust een hemel- en grondwaterzorgplicht, zoals in januari 2008 vastgelegd via de ‘Wet gemeentelijke watertaken’ in de Wet op de waterhuishouding.</p><p>In de Nederlandse Waterwet is uitdrukkelijk gewaarborgd dat de internationale intergouvernementele afspraken doorwerken in de nationale planning.</p><p>Zoals in de Implementatiewet EG-Kaderrichtlijn Water is vermeld, zijn de wettelijke bevoegdheden van verschillende bestuursorganen met betrekking tot het waterbeheer die reeds van kracht waren voor de totstandkoming van die implementatiewet ook van toepassing bij de uitvoering van de KRW. Enige aanvullende wettelijke voorzieningen die nodig zijn ter voldoening aan specifieke voorschriften van de KRW zijn opgenomen in de genoemde implementatiewet. Hieronder volgt een overzicht in welke wetten bevoegdheden zijn te vinden:</p><p>De wetteksten zijn verkrijgbaar via <a href="http://wetten.overheid.nl/zoeken" target="_blank">wetten.overheid.nl</a>.</p><p>De chemische milieukwaliteitseisen en de goede ecologische toestand van oppervlaktewatertypen, en de chemische kwaliteitsnormen en kwantitatieve toestand voor grondwater zijn vastgelegd in het Besluit kwaliteitseisen en monitoring water. Dit geldt ook voor doelen met betrekking tot oppervlaktewater gebruikt voor de bereiding van voor menselijke consumptie bestemd water. Monitoringsindicatoren die aangeven wanneer is voldaan aan de ecologische toestand van oppervlaktewatertypen zijn opgenomen in de ministeriële regeling monitoring. Afgeleide ecologische doelen zijn als doelstellingen voor de KRW opgenomen in de waterplannen van rijk en provincies.</p></section></section></body></html>